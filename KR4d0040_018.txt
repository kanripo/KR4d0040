# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:49.073613
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0406-018温國文正司馬公文集-卷第十八.
<pb:KR4d0040_SBCK_018-1a>¶
温國文正公文集卷第十八¶
　　章奏三¶
　　　日食遇隂雲不見乞不稱賀狀¶
　　　三德¶
　　　御臣¶
　　　揀兵¶
　　　論赦及踈決狀¶
　　　薦鄭&KR0045;庭¶
　　　薦劉癰¶
　　　　進五䂓狀¶
　　　　保業¶
　　　　惜時¶
<pb:KR4d0040_SBCK_018-1b>¶
　　　　日食遇隂雲不見乞不稱賀狀(六年八月/二十八日)¶
(上是歳果大雨不見日食/不復稱賀自後踵以爲常)¶
右臣准太常禮院公文司天監奏今年六月朔太陽¶
交食臣伏覩近丗以來每有日食之變暦官皆先具¶
月日時刻及所食分數奏聞至日或爲隂雲所蔽或¶
所食不滿分數公卿百官皆奉表稱賀以爲大慶臣¶
愚以爲日之所照周徧華夷雲之所蔽至爲近狹今¶
&KR0002;太陽實虧而有浮隂翳塞雖京師不見四方必有¶
見者此廼天戒至深不可不察臣聞漢成帝永始元¶
年九月日有食之四方不見京師見谷永以爲沈&KR0698;¶
于酒禍在内也二年二月日有食之四方見京師不¶
見谷永以爲百姓屈竭禍在外也臣愚以爲永之所¶
<pb:KR4d0040_SBCK_018-2a>¶
言似未恊天意夫四方不見京師見者禍尚淺也四¶
方見京師不見者禍寖深也日者人君之𧰼天意&KR0002;¶
曰人君爲隂邪所蔽災慝明著天下皆知其憂危而¶
朝廷獨不知也由是言之人主尤冝側身戒懼憂念¶
社稷而群臣廼始相率稱賀豈得不謂之上下相蒙¶
誣罔天譴哉又所食不滿分數者暦官術數之不精¶
當治其罪亦非所以爲賀也伏望陛下明敕有司&KR0002;¶
六月一日果有日食之異或四方見京師不見或所¶
食不滿分數皆不得奉表稱賀以重皇天之怒則天¶
下幸甚臣職在禮部掌凡群臣慶賀章表不敢不言¶
謹具狀奏聞伏候勑旨¶
　　　　三德(以下三道劄子嘉祐六年&KR0004;除諌官/七月二十一日上殿一留中一送中)¶
<pb:KR4d0040_SBCK_018-2b>¶
(書一送察院/揀軍官貟)¶
臣伏䝉聖恩不以臣無似擢臣爲諫官臣自㓜學先¶
王之道意欲有益於當時是以雖在外方爲它官猶¶
願竭其愚心陳國家之所急况今立陛下之左右以¶
言事爲職陛下仁聖聦明求諌不倦群臣雖有狂狷¶
愚妄觸犯忌諱陛下皆含容寛貸未甞加罪誠微臣¶
千載難逢之際苟不以此時傾輸胷腹之所有以副¶
陛下延納之意則不可以自比於人死有餘罪矣臣¶
竊惟人君之大德有三曰仁曰明曰武仁者非嫗喣¶
姑息之謂也興教化修政治養百姓利萬物此人君¶
之仁也明者非煩苛伺察之謂也知道&KR0105;識安危别¶
賢愚辨是非此人君之明也武者非彊亢暴戾之謂¶
<pb:KR4d0040_SBCK_018-3a>¶
也惟道所在断之不疑姦不能惑佞不能移此人君¶
之武也故仁而不明猶有良田而不能耕也明而不武¶
猶視苗之穢而不能耘也武而不仁猶知穫而不¶
知種也三者兼備則國治彊闕一焉則衰闕二則危¶
三者無一焉則亡自生民以來未之或改也臣不勝¶
區區觸死忘生&KR0060;見陛下天性慈惠慎微接下子¶
育元元汎愛群生雖古先聖王之仁殆無以過然自¶
踐阼以來垂四十年夙夜孜孜以求至治而朝廷紀¶
綱猶有虧缺閭里窮民猶有怨歎意者群臣不肖不¶
能宣揚聖化將陛下之於三德萬分之一亦有所未盡¶
歟臣聞春秋傳曰賞慶刑威曰君臣幸得以修起居¶
注日侍黼扆之側伏見陛下推心御物端拱淵嘿羣¶
<pb:KR4d0040_SBCK_018-3b>¶
臣各以其意有所敷奏陛下不復詢訪利害考察得¶
失一皆可之誠使陛下左右前後股肱耳目之臣皆¶
忠實正人則如此至善矣或出於不意有一姦邪在¶
焉則豈可不爲之寒心哉夫善惡是非相與混殽&KR0002;¶
待之如一無所别白或知其善而不能賞知其惡而¶
不能罰則爲善者日懈爲惡者日勸雖有堯舜禹¶
湯文武之君稷契伊呂周召之臣以之求治猶鑿氷¶
而取火適楚而北行也伏望陛下少垂聖思以天授¶
之至仁廓日月之融光奮乹剛之威断善無微而不¶
録惡無細而不誅則唐虞三代之隆何逺之有此臣¶
愚淺所見不敢不陳取進止¶
　　七月二十三日起居舎人直秘閣同修起居¶
<pb:KR4d0040_SBCK_018-4a>¶
　　　注同知諌院臣司馬光劄子¶
　　　　御臣¶
臣聞致治之道無它在三而已一日任官二日信賞¶
三日必罰康誥稱文王之德曰庸庸祗祗威威顯¶
民言用其可用祗其可祗刑其可刑也臣&KR0060;見國家¶
所以御群臣之道累日月以進秩循資塗而授任苟¶
日月積乆則不擇其人之賢愚而寘髙位資塗相值¶
則不問其人之能否而居重職夫人之材性各有所冝¶
而官之職業名有所守自古得賢之盛莫&KR0002;陶虞之¶
際然稷降播種益主山林垂爲共工龍作納言契敷¶
五教皐陶明刑伯夷典禮后夔典樂皆各守一官終¶
身不易茍使之更來迭去易地而守未必能盡善¶
<pb:KR4d0040_SBCK_018-4b>¶
今以群臣之材固非八人之比廼使之遍居八人之官¶
逺者三年近者數月輙已易去如此而望職事之¶
修功業之成必不可得也非特如是而已設有勤¶
恪之臣悉心致力以治其職群情未洽績効未著在¶
上者疑之同列者嫉之在下者怨之當是時朝廷或¶
以衆言而罰之則勤恪者無不&KR0281;體矣姦邪之臣¶
衒竒以譁衆養交以市譽居官未乆聲聞四逹畜患¶
積弊以遺後人當是之時朝廷或以衆言而賞之則姦邪¶
者無不争進矣所以然者其失在於國家采名不采¶
實誅文不誅意夫以名行賞則天下飾名以求功以¶
文行罰則天下巧文以逃罪如是則爲善者未必賞¶
爲惡者未必誅今陛下誠能博選在位之士不問其¶
<pb:KR4d0040_SBCK_018-5a>¶
始所以進及資序所當爲使有德行者掌教化有文¶
學者待顧問有政術者爲守長有勇略者爲將帥明¶
於禮者典禮明於法者主法下至醫卜百工皆度材¶
而授任量能而施職有功則増秩加賞而勿徙其官¶
無功則降黜廢弃而更求能者有罪則流竄刑誅而¶
勿加寛貸如是而朝廷不尊萬事不治百姓不安四¶
夷不服臣請伏面欺之誅凡臣所言皆陛下耳所厭¶
聞心所素知然致治之要無以易此知之非艱行之¶
惟艱顧陛下力行何如耳敢昧死陳瞽言惟陛下¶
裁擇取進止¶
　　　　揀兵¶
臣&KR0060;聞朝廷近降&KR0204;揮㨂選諸&KR0204;揮兵士&KR0024;塡近¶
<pb:KR4d0040_SBCK_018-5b>¶
上軍分其主兵之官惟務人多不復精加選擇其間¶
明知羸弱悉以充數臣以耳目踈短聞之後時不能¶
豫陳可否致事已施行然其得失利害之明不可不盡¶
爲陛下言之往者不可及来者猶可追也臣&KR0060;惟當¶
今國家之患在於士卒不精故四夷昌熾財用不足¶
故公私窘迫今縱不能澄汰衰老以省大費而又平¶
居晏然非有警急坐増無用之衆以長無窮之患¶
臣不知爲國計者果如何也方今天下安樂無虞而府¶
庫之積隨得隨散曽無羡餘設不幸有螽螟水旱¶
饑饉相仍盗賊猝起戎狄内侵不知陛下將何以待之¶
此不可不爲之先慮也臣&KR0060;觀自唐室募兵以來果¶
能得武猛材力之士猶爲有益&KR0002;不擇勇怯而養之¶
<pb:KR4d0040_SBCK_018-6a>¶
臣不知其可也唐德宗以神䇿軍使白琇珪爲京城¶
召募使應募者皆市井沽販之人有名無實及涇師¶
犯闕德宗命琇珪以神䇿軍禦之卒無一人至者德¶
宗狼狽失據遂幸奉天及五代之際軍政光紊是以¶
叛亂接迹禍敗相㝷周丗宗以髙平之戰士卒不精¶
故樊愛能何徽所部先奔歸而大閱諸軍悉簡去老¶
弱選其精銳以爲侍衛親軍由是甲兵之盛近丗無¶
比故能南割淮甸北取𨵿南群雄畏服所向無敵太¶
祖皇帝受天明命撫有大寳當是之時戰士不過數¶
萬北禦契丹西捍河東以其餘威開荆楚包湖湘卷¶
五嶺吞巴蜀掃江南服吳越太宗皇帝紹丕烈&KR0108;神¶
威遂拔𣈆陽一統四海堂堂之業萬丗頼之今天下¶
<pb:KR4d0040_SBCK_018-6b>¶
兵數臣不能盡知竊聞比於太祖皇帝時其多數倍¶
然元昊羗胡之竪子智髙蠻獠之微種廼敢倔強河¶
西橫行嶺表國家發兵討之士卒或望塵奔北或迎¶
鋒沮潰毀辱天威爲四夷𥬇由是觀之養兵之術務¶
精不務多也且今所選之兵升其軍分増其粮賜是¶
冝感戴上恩人人喜恱而竊聞京城之内被選之人¶
往往咨嗟悲怨父子相泣况於外方兵士違去郷里¶
訣别親戚其爲愁苦不言可知使中外人情遑遑如¶
此豈惟乆逺之害亦不可不以切近之憂爲萬一之¶
慮也兵者國之大事廢興之端安危之要盡在於是¶
臣不知曽與不曽令兩府大臣相與熟議經乆利害¶
然後行之今在京兵士已經㨂上分配諸軍者無如¶
<pb:KR4d0040_SBCK_018-7a>¶
之何其未揀及外州軍兵士伏望朝廷特降㫖揮下應係㨂¶
軍臣僚須是二躬親子細㨂選好人材有膂力及得䓁¶
様别無呈切方得㨂上如已經㨂中後朝廷别差不干礙官覆¶
揀得&KR0077;有不及等様及羸弱病患之人其元㨂軍臣僚伏乞¶
重行貶竄仍自今後每遇大叚招揀兵士並須先令兩府¶
臣僚同共啇量度財用豊耗及事之緩急&KR0002;湏至招㨂方得¶
聞奏施行并约束揀軍臣僚務精不務多一如今来旨揮取進止¶
　　　　論赦及踈决狀(嘉祐六年八/月十五日上)¶
右臣&KR0060;以赦者害多而利少非國家之善政也虞書¶
曰眚災肆赦怙終賊刑謂過誤有害則赦之恃惡自¶
終則殺之非不擇罪之有無并赦之也漢大司馬呉¶
漢病篤光武親臨問所欲言對曰惟願陛下慎無赦¶
<pb:KR4d0040_SBCK_018-7b>¶
而已王符亦曰今日賊良民之甚者莫大於數赦贖¶
赦贖數則惡人昌而善人傷矣蜀人稱諸葛亮之賢¶
亦曰軍旅屢興而赦不妄下然則古之明君賢臣未¶
甞以數赦爲美也國家承順天心子愛百姓發號出¶
令必先至仁然數赦之弊猶未能去又古之赦者其¶
出無常嚴謹周宻不可前知姦民猶抵冒以待之况¶
今國家三年一郊未甞無赦每&KR0010;盛夏皆有踈決猾¶
吏貪縱大爲姦利悍民暴横侵侮善良百千之中敗¶
無一二幸而發露率皆亡匿不過周歳必遇赦降則¶
晏然自出復爲平人往往指望謂之熱𠡠使愿慤之¶
民憤邑惴恐㓙狡之群志滿氣掦豈爲民父母勸善¶
沮惡之意哉且踈决之名本以盛暑之際恐囹圄之¶
<pb:KR4d0040_SBCK_018-8a>¶
中有滯積寃結有司不爲申理使無所告愬故天子¶
臨軒親加慮問平其枉直無辜則赦有罪則誅使乆¶
繫之人一朝而決故能消釋沴氣迎致太和非謂不¶
問是非一切縱之也又祖宗之時每&KR0010;不過一次踈¶
決死罪以下皆遞降一等近年以來或至再三自徒¶
以下一切赦之今&KR0010;五月以前踈決之令已再行矣¶
此所以使百職隳慢姦邪恣睢者也今縱未能盡革¶
前弊伏望陛下特降&KR0204;揮下中書今後每&KR0010;踈決不¶
過一次或早或晚使外人不可豫期其徒罪仍依舊¶
降從杖或遇親祀南郊之歳更不踈決永爲定制庶¶
幾爲惡之人不敢&KR0204;以自寛有所戒懼謹具狀奏聞¶
伏候勑&KR0562;¶
<pb:KR4d0040_SBCK_018-8b>¶
　　　　薦鄭揚庭¶
臣&KR0060;見近丗以來搢紳之士專上華辭不務經術先¶
聖微言幾成廢墜臣謂苟有盡心修明六藝皆冝甄¶
&KR0324;以勵來者伏見并州孟縣主簿鄭&KR0045;庭自少及長¶
研精易道譔著所得成易測六卷不泥隂陽不渉恠¶
妄專用人事&KR0204;明六爻求之等倫誠難多得臣不敢¶
隱蔽輙取進止伏望聖慈略垂省覽苟有可取量加¶
旌異貴使學者有所勸慕取進止¶
　　　　薦劉廱¶
臣伏見西鄙用兵以來草萊之士談兵機獻邊䇿者¶
不可勝紀其間夸誕迃闊不切事情鄙陋膚淺無可¶
&KR0026;采者甚衆蓋縁邊鄙之事非土著之人耳目習熟¶
<pb:KR4d0040_SBCK_018-9a>¶
則不能究明利病非學古之士歷觀成敗則不能堅¶
定是非&KR0060;見并州郷貢進士劉廱撰成邊議十卷援¶
据古今指陳得失用意甚勤論理頗多不敢隱蔽謹¶
具進呈伏乞少賜省覽如有可取欲乞朝廷略加甄&KR0324;¶
　　　　進五規狀(嘉祐六年八/月十七日上)¶
右臣幸得備位諫官竊以國家之事言其大者逺者¶
則汪洋&KR0500;落而無目前朝夕之益䧟於迃闊言其小¶
者近者則叢脞委𤨏徒足以煩浼聖聽失於苛細夙¶
夜惶惑口與心謀渉歴累旬乃敢自决與其受苛細¶
之責不&KR0002;取迃闊之譏伏以祖宗開業之艱難國家¶
致治之光美難得而易失不可以不慎故作保業隆¶
平之基因而安之者易爲功頽壞之𫝑從而救之者¶
<pb:KR4d0040_SBCK_018-9b>¶
難爲力故作惜時道前定則不窮事前定則不困人¶
無逺慮必有近憂故作逺謀燎原之火生於熒熒懐¶
山之氷漏於㳙㳙故作重㣲象龍不足以致雨𦘕餅¶
不足以療&KR0967;華而不實無益於治故作務實合而言¶
之謂之五規此皆守&KR0022;之要道當丗之切務戇陋狂¶
瞽觸冒忌諱惟知納忠不敢愛死伏望陛下以萬幾¶
之餘遊豫之間垂精留神特賜省覽萬一有取裁而¶
行之則臣生於天地之間不與草木同朽矣謹貝狀¶
奏聞伏候勑旨¶
　　　　保業¶
天下重器也得之至艱守之至艱王者始受天命之¶
時天下之人皆我比肩也相與角智力而爭之智竭¶
<pb:KR4d0040_SBCK_018-10a>¶
不能抗力屈不能支然後肯稽顙而爲臣當是之時¶
有智相偶者則爲二相參者則爲三愈多則愈分自¶
非智力首出於丗則天下莫得而一也斯不亦得之¶
至艱乎及夫継體之君群雄已服衆心已定上下之¶
分明彊弱之𫝑殊則中人之性皆以爲子孫萬丗如¶
泰山之不可揺也於是有驕墯之心生驕者玩兵黷¶
武窮泰極侈神怒不恤民怨不知一旦渙然四方糜¶
潰秦隋之季是也惰者沈酣宴安慮不及逺善惡雜¶
糅是非顛倒日復一日至於不振漢唐之季是也二¶
者或失之彊或失之弱其致敗一也斯不亦守之至¶
艱乎臣竊&KR0026;自周室東遷以來王政不行諸侯逐進¶
分崩離析不可勝紀凡五百有五十年而合於秦秦¶
<pb:KR4d0040_SBCK_018-10b>¶
虐用其民十有一年而天下亂又八年而合於漢漢¶
爲天子二百有六年而失其柄王莽盗之十有七年¶
而復爲漢更始不能自保光武誅除僣僞凡十有四¶
年後能一之又一百五十有三年董卓擅朝州郡瓦¶
&KR0281;更相吞噬至于魏氏海内三分凡九十有一年而¶
合於晉晉得天下&KR0138;二十年惠帝昏愚宗室構難群¶
胡乗釁濁亂中原散爲六七聚爲二三凡二百八十¶
有八年而合於隋隋得天下&KR0138;二十有八年焬帝無¶
道九州幅裂八年而天下合於唐唐得天下一百有¶
三十年明皇恃其承平荒于酒色養其疸囊以爲子¶
孫不治之疾於是漁陽&KR0060;發而四海横流矣肅代以¶
降方鎭跋扈號令不從朝貢不至名爲君臣實爲讎¶
<pb:KR4d0040_SBCK_018-11a>¶
敵陵夷衰微至于五代三綱頽絶五常殄㓕懷璽未¶
煖處官未安朝成夕敗有如逆旅禍亂相㝷戰爭不¶
息流血成川澤聚骸成丘陵生民之𩔖其不盡者無¶
幾矣於是太祖皇帝受命于上帝起而拯之躬擐甲¶
胄櫛風沐雨東征西伐掃除海内當是之時食不暇¶
飽寢不遑安以爲子孫建太平之基大勲未集太宗¶
皇帝嗣而成之凡二百二十有五年然後大禹之迹¶
復混而爲一&KR0058;民遺種始有所息肩矣由是觀之上¶
下一千七百餘年天下一統者五百餘年而已其間¶
時時小有禍亂不可悉數國家自平河東以來八十¶
餘年内外無事然則三代以來治平之丗未有&KR0002;今¶
之盛者也今民有十金之産猶以爲先人所營苦身¶
<pb:KR4d0040_SBCK_018-11b>¶
勞志謹而守之不敢失墜况於承祖宗光美之業奄¶
有四海傳作萬丗可不重哉可不慎哉夏書曰予臨¶
兆民懔乎&KR0002;朽索之馭六馬周書曰心之憂危&KR0002;蹈¶
虎尾渉于春冰臣願陛下夙興夜𥧌兢兢業業思祖¶
宗之勤勞致王業之不易援古以鑒今知太平之丗¶
難得而易失則天下生民至於鳥獸草木無不幸甚¶
矣¶
　　　　惜時¶
夏至陽之極也而一隂生冬至隂之極也而一陽生¶
故盛衰之相承治亂之相生天地之常經自然之至¶
數也其在周易泰極則否否極則泰豐亨冝日中孔¶
子傳之曰日中則&KR0628;月盈則食天地盈虚與時消息¶
<pb:KR4d0040_SBCK_018-12a>¶
而况於人乎况於&KR0017;神乎是以聖人當國家隆盛之¶
時則戒懼彌甚故能保其令問永乆無疆也凢守太¶
平之業者其術無它如守巨室而已今人有巨室於¶
此將以傳之子孫爲無窮之規則必實其堂基壯其¶
柱石彊其棟梁厚其茨蓋髙其垣墉嚴其𨵿鍵旣成¶
又擇子孫之良者使謹守之日省而月視欹者扶之¶
弊者補之如是則雖亘千萬年無頽壞也夫民者國¶
之堂基也禮法者柱石也公卿者棟梁也百吏者茨¶
蓋也將帥者垣墉也甲兵者𨵿鍵也是六者不可不¶
朝念而夕思也夫継體之君謹守祖宗之成法苟不¶
隳之以逸欲敗之以䜛謟則丗丗相承無有窮期及¶
夫逸欲以&KR0549;之䜛謟以敗之神怒於上民怨於下一¶
<pb:KR4d0040_SBCK_018-12b>¶
旦渙然而去之則雖有仁智恭儉之君焦心勞力猶¶
不能救陵夷之運遂至於顛沛而不振嗚呼可不鑒¶
哉今國家以此承平之時立綱布紀定萬丗之基使¶
如南山之不朽江河之不竭可以指顧而成耳失今¶
不爲已廼頓足扼腕而恨之將何益矣詩云我日斯¶
邁而月斯征夙興夜寐無忝爾所生時乎時乎誠難¶
得而易失也¶
温國文正公文集卷第十八¶
