# -*- mode: mandoku-view -*-
#+TITLE: 傳家集
#+DATE: 2015-09-23 10:19:39
#+PROPERTY: JUAN 57


相公讓眀堂加恩第一表
展采合宫用成於盛禮推恩列位首冒於徽章内省空
踈交深震慄(中謝/)伏念臣出於單族素乏異能遭㑹聖
辰襲承義訓肩隨羣士齒列具僚始更郡縣之勞遂玷
閨䑓之美雖慕盡公之節力自拔摩迄無髙衆之名可
<pb:KR4d0040_WYG_017-1b>
容稱道頃由邉𤨏進貳樞庭復參丞弼之司旋總㡬㣲
之務固已任踰才表榮出望涯十七物之珍羞居慙厚
賜三百囷之重祿坐愧素餐雖僶俛以自安常忸怩而
内訟屬國家講求闊典祗紹明禋幸千載之親逄叨一
時之榮&KR0026;伏遇尊號皇帝陛下天𠂻廣覆聖道兼容不
専享於神休俾下覃於朝衆謂臣職當扈蹕禮與執膰
曲矜孱陋之蹤猥被殊尤之澤位列元功之次邑增真
食之封事與志違名非徳稱惴如臨谷憂甚履氷豈可
<pb:KR4d0040_WYG_017-2a>
忽非據之災安無勞之賞俾衆庶有假人之議致朝廷
䝉含垢之羞熟自省循誠難膺克伏望俯矜危欵曲軫
睿慈特寢不貲之恩以全無似之質露誠獲允受賜益
深
　　　第二表
愚𠂻上列冀寢於殊恩睿志莫回必申於前命征營無
措兢戰失圖(中謝/)伏以陟配總章昔王之盛節追嚴廟
祏前載之美談唐虞著五府之文商周增重屋之制久兹
<pb:KR4d0040_WYG_017-2b>
曠絶未暇修明伏遇尊號皇帝陛下祗若天常寅恭祭
典謂五精之氣不可久契於神歡三祖之靈不可弗親
於宗祀若稽古訓濬發聖謨崑崙放玉帯之圖路寢采
康成之議八窗四戸屬象相依萬舞九成聲明具在臣
謬居機近忝助祼將庀徒護法駕之嚴負璽託屬車之
末奉汝上肅雝之慶無周南留滯之嗟其在蠢愚固為
榮幸不可復妄膺髙位叨竊寵名况七萃有暴露之勞
百司有供億之費欲加之賞宜用為先臣祿秩已豐勤
<pb:KR4d0040_WYG_017-3a>
劬至薄豈可復膺褒進以重愆尤伏惟天鑒崇髙下垂
燭察物誠精至庶獲感通
　　　為龐相公謝眀堂禮成轉官表
叨榮過厚揣分非宜制命益嚴懇辭不獲(中謝/)伏念臣
顓愚無術孤陋寡徒起家衡茅致位機近此皆出於天
幸斷自宸知非才伎過絶於人豈朋援隂為之地是以
每循涯知止以寵為憂獲一官若負譴訶進一位若懷
疾眚非敢厭薄髙爵希慕虛名誠以居三府之崇賛萬
<pb:KR4d0040_WYG_017-3b>
機之大乆留不去妨廢實多况祿厚者衆之所趨勢尤
者人之所疾不獨力綿任重失職是虞亦將智淺跡單
處躬可畏方自謀於遜避以深逺於譏嫌豈謂伏遇尊
號皇帝陛下濬發清𠂻述修盛禮合祛天地之祀嚴配
祖宗之靈茂典既成鴻私勞洽謂臣屬當扈從與在駿
奔疇其執事之勞均以受釐之慶遷地官之亞列增帝
傅之寵名悉非庸虚所能堪稱是用力陳危欵冀寢殊
恩葵藿之心徒自傾而無隱雨露之澤非已降而可收
<pb:KR4d0040_WYG_017-4a>
雖祗徇於詔文實内慙於靈府敢不益堅苦節愈厲樸
忠當官而行蹈水火而無避惟力是視竭筋骨以為期
　　　為文相公謝賜神道碑文表
命發宸庭文成禁署澤加存歿榮動邇遐(中謝/)竊以金
石之傳乆而彌茂風樹之感貴而自悲諒知為子之心
咸有顯親之願伏念先臣䇿名休運接武辨朝陳力當
官服勤沒齒臣荷析薪之業紹作室之功雖資性甚愚
曾無肖似而義方未墜少逭譴尤伏遇尊號皇帝陛下
<pb:KR4d0040_WYG_017-4b>
過聴菲才遽加大任寘彼官師之首列於丞弼之司非
藉世榮曷膺國寵頃以嵗時得卜宅兆圖新將論譔於
豐碑用表章於大隧豈意睿明曲照優渥㳫臻䊸彼神
翰掲諸螭首仍詔代言之職直書傳信之辭著琬琰以
無忘與松楸而並列聲光不朽永䝉庇於昆孫精爽有
知潜拜嘉於幽壤荷恩益腆撫已知輕且身體&KR0288;膚皆
仰資於顧復而股肱心膂敢有愛於生成未識津涯徒
知涕泗
<pb:KR4d0040_WYG_017-5a>
　　　為文相公求退第二表
臣省躬甚眀揣分已熟非敢外&KR0918;以邀上知天恩留連
未見識察物意専慤期於感通(中謝/)伏念臣本以諸生
親逄盛世行能無出於萃類學術不際於㡬㣲所期觧
韋布之衣霑斗石之祿竭簿領之效免耕稼之勤安敢
企踵帝庭許身王佐伏遇尊號皇帝陛下嘉其木訥亮
以孤忠課於近小之功粗能稱旨役以煩縟之事不至
敗官乃謂榱桷之才可勝棟楹之任錡釡之器足兼鼎
<pb:KR4d0040_WYG_017-5b>
鼐之容逺自西州驟叨重柄躋宻地則不踰中宿參大
政則曾未期年遽越等夷直登佐弼靜言遭際熟察基
縁寧左右先為之容豈朋援隂為之地莫非睿鑒特振
寒蹤雖以草木之㣲猶知雨露之澤况於有識詎敢忘
恩豈欲違去旒扆之前逺離闕庭之外棄萬鍾之秩辭
四輔之崇顧以義不可留情有所廹大易存覆餗之戒
詩人著在梁之譏任重難勝位髙多懼雖人主含貸未
賜於譴訶有司因循不加於䋲治臣敢不捫心自愧顧
<pb:KR4d0040_WYG_017-6a>
影知非乗疵吝之未形保名迹而先退必使愆尤增積
謗讟流聞致陛下失終始之仁愚臣受逺邇之責非止
謀身之過抑亦負國之深是用寢食震驚夙宵悸慓視
金章於芒刺等黄閤於焦原苟未去身何能歉志伏望
燭臨危欵矜恤苦言聴避位於上司得保躬於㪚地博
求儁傑光輔休明則臣俯就下陳若獲九遷之喜出居
外職無殊三接之榮干冒冕旒不勝惓惓之至
　　　為龎相公讓官表
<pb:KR4d0040_WYG_017-6b>
恩出非常位遷不次内循空薄交集震驚(中謝/)臣識昧
疏通學非殫洽依憑時㑹叨假國靈荐更要劇之權遂
躋通顯之地陪侍帷幄參與機衡雖盡股肱之勞不遺
餘力訖無毫&KR0288;之效克厭衆心居常自思敢忘内訟方
且俟清閒之燕竭悃欵之私力辭宥宻之聨退祈冗散
之秩庶逭官責少息人言豈期志願未從寵光愈峻遽以
朽踈之質猥當佑弼之司承命以還措躬無所竊以緝
熈帝術寅亮國成翼戴萬機統和三極得人則羣生䝉
<pb:KR4d0040_WYG_017-7a>
福失職則百度乖方詎可妄居豈容濫授臣雖欲冒榮
不顧懷祿苟安儻衆庶責望之深誠朝廷倚毗之失是
用夙宵愧恧寤寐兢憂不知列鼎之榮恍若臨淵之懼
伏望尊號皇帝陛下俯從危款曲照孤蹤矜其驅策之
勤為日已乆察其避讓之固於心不欺俾祗服於舊官
特寢除於新命旁求雋徳式副輿情
　　　為龎相公再讓宰相表
需奏仰陳冀安於涯分綸言俯及未照於悃誠蹐地載
<pb:KR4d0040_WYG_017-7b>
驚履冰逾畏(中謝/)臣聞量能授職者人主之通術陳力
就列者臣下之令圖義或此違治何由立臣是以退居
深念申旦伏思竊惟佑弼之崇實繫安平之本總領衆
職鎮撫四夷下遂萬物之冝上序三光之統凡將圖任
豈易輕言至若黄霸循良朱博銳敏始為郡守皆號能
臣暨陟宰司遂隳盛譽或受嗤於鶡雀或召咎於鼔妖
豈前智而後愚盖任盈而量溢況臣空薄詎敢擬倫必
欲使用不違才舉無敗事則莫若委之藩服俾敷寛大
<pb:KR4d0040_WYG_017-8a>
之條寘以邉方得奉綏懷之畧庶㡬展效不敢憚勤儻
以服役有年居官無過不欲捐之草莽尚將留彼闕庭
則願且守故棲未遷佗職私自寧於宻地得時望於清
光忝幸已深感槩何極豈敢使巖廊曠位元鼎失和竊
貪一日之榮不虞四海之責伏望尊號皇帝陛下曲垂
矜恤靡賜勿遺察底裏之無欺全始終而可保特収渙
命俯徇愚𠂻少安據蒺之憂尚免在梁之刺内惟懇廹
期獲允俞
<pb:KR4d0040_WYG_017-8b>
　　　為龎相公謝官表
荷恩逾分瀝懇敷言成命莫回愧顔無寄(中謝/)伏念臣
賦能甚薄探道未深習詩禮以為儒師法令而補吏適
際亨嘉之㑹誤膺濬哲之知亟陟顯塗荐膺煩使監邉
則盡護羣師侍幄則恊賛萬㣲宻邇清光訏謨基命固
已任逾器表榮溢望涯居無終日之間少忘素餐之責
何意天恩横被宸睠曲成猥掄樗液之才専委棟隆之
任靡由階漸遽爾直登冠冊府之華資總史臣之善志
<pb:KR4d0040_WYG_017-9a>
翻經演法進律加田甫聞出綍之言殆失措躬之地力
陳丹悃仰黷䆳旒雖堅不奪之誠難變已行之令威顔
甚邇私願莫從俯僂若驚徜徉自失此盖伏遇尊號皇
帝陛下用人道廣愛物義深不求純備之功姑委燮調
之職爰從隗始俾奉蕭規敢不祓飾厥心耀明其志識
慮所及不敢顧私筋力可任期於盡瘁小助緝熈之化
仰酬覆燾之仁
　　　為文相公許州謝上表
<pb:KR4d0040_WYG_017-9b>
避辭公鼎雖弛負擔違離天閽倍深眷戀(中謝/)伏念臣
材非出類識不先㡬逄辰休嘉致位通顯謹司斥候亟
守於邉隅䖍布教條荐更於方鎮訖無聲迹可聳傳聞
伏遇尊號皇帝陛下明燭幽㣲仁霑䟽逖遽選掄於遐
服俾陪貳於中樞曾不浹旬遂參大政未能周嵗爰陟
上司念遭際之非常求比倫之盖寡雖濵隕越豈謝生
成是用杜僥倖之門窒竒衺之徑激揚㢘讓抑止浮華
苟有利於公家固不為於私計然而力非其任智實有
<pb:KR4d0040_WYG_017-10a>
涯羣心萬殊理難稱愜衆目環視動成詆訶紛如鋒矢
之衝浩若波濤之沸從之則懼傷國體違之則立致身
殃進退靡遑啓居無所屢以清閒之侍力陳退避之誠
盖揣分之甚詳恐敗官而為辱貴全終始不避顛危陛
下察其愚𠂻必非縁飾愍其孤迹易致怨憎俾述職於
近藩得免譏於尸祿仍進天官之秩復升殿幄之華禮
數甚優恩輝愈洽脫吕梁之險亟就安瀾去焦原之危
更遵夷路非曲叨於庇佑豈自信於保全惟許昌之奥
<pb:KR4d0040_WYG_017-10b>
區乃昆吾之故壤土毛豐衍民齒夥繁敢不致在拊循
勤加訓𨗳奉承寛大之詔期臻富庶之風少副憂勤茲
為報效
　　　為滑州張龍圖賀章獻章懿皇后袝廟表
聖心追逺思慕慈親陟配禰宫順成大禮(中謝/)伏以章
獻明肅皇后輔佐先朝敷明隂教𨗳揚末命鎮綏大業
章懿皇后淑慎在躬受天元祉茂育聖神光啓丕祚而
猶分祀閟宫未登太室尊號皇帝陛下濬發孝思㳂情
<pb:KR4d0040_WYG_017-11a>
著制采開元之令典講國家之故事㳙選嘉辰咸升配
侑述祖宗之志成母后之尊允所謂道隆列辟法垂後
世禮行於宗廟孝通乎神眀日月所臨霜露所墜抃手
蹈足小大同之況臣任居藩垣職參臺閣欣豫之志倍
億等夷官守所拘不獲奔詣闕庭稱慶
　　　謝中冬衣襖表
祗荷寵光心顔無措(中謝/)恭惟皇帝陛下皇仁溥洽衣
被九圍軫念祁寒寵錫嘉服臣雖無似䝉澤猶均濫承
<pb:KR4d0040_WYG_017-11b>
安燠之榮空慙不稱之責無任感恩激切之至
　　　進交趾獻竒獸賦表(嘉祐八年九/月初三日上)
臣光言今月二十五日有詔詣崇政殿觀交州所獻異
獸曰麒麟者臣愚不學不足以識異物竊以麟瑞獸也
曠世而不可覿其於經有名而無形傳記有形而去聖
乆逺衆說紛揉自非聖人莫能識其真況承學之臣固
不能决其是非也臣光(中謝/)竊以王者道盛徳至格于
神明則有仁獸不召而自至不羈而自馴此其所以為
<pb:KR4d0040_WYG_017-12a>
瑞也今是獸也生於遐荒拘之檻櫝載之方舟輿曵萬
里致於闕庭形質詭異不應經傳真偽之間未易究測
儻其真也則非自然而来設其偽也徒為逺夷所笑殆
非所以發揚聖朝之光輝補益治平之實效也旅獒曰
不作無益害有益功乃成不貴異物賤用物民乃足犬
馬非其土性不畜珎禽竒獸不育于國不寳逺物則逺
人格所寳惟賢則邇人安臣竊以為宜延見使者賚之
金帛賜以詔書嘉答其意歸其麒麟使復故壤然後登
<pb:KR4d0040_WYG_017-12b>
俊傑之才修政治之實使家給人足禮興樂行四夷賔
服天瑞自至以遵旅獒之意不亦盛乎臣不勝憤悱謹
述交趾獻竒獸賦一篇奉表投進以聞
　　　進瞻彼南山詩表
臣光言臣聞天尊地卑道之常也而乾下坤上謂之㤗
豈非陽不下隂則無以行其施君不交臣則無以得其
心是以詩人歌頌其君之徳多稱飲食飫燕之豐鐘鼔
筦磬之樂車服旌旂之盛幣帛錫予之多盖以君臣兄
<pb:KR4d0040_WYG_017-13a>
弟朋友之際舍此無以相交也雖然人君不以誠心加
之則此四者雖美無益也故鹿鳴曰我有㫖酒以燕樂
嘉賔之心彤弓曰我有嘉賔中心貺之此言君臣之恩
不由外来也(中謝/)伏見體天法道欽文聰武聖神孝徳
皇帝陛下以十二月二十三日二十七日再幸天章閣
悉召宰輔侍從之臣徧觀瑞物及先帝御書御集又幸
寳文閣親為飛白書并御墨紙筆以賜羣臣又賦詩命
羣臣屬和又幸羣玉殿置酒作樂比暮而罷其酒醪殽
<pb:KR4d0040_WYG_017-13b>
䔩羅花金器多出禁中於二十七日仍面諭羣臣以前
日之燕辦於造次未盡朕心故欲重與卿等為樂今天
下方無事毋惜盡醉以稱朕意是日凡為燕之具又加
厚於前其所以勞徕存撫羣臣莫非出於陛下之志者
是以羣臣膏沐寵光被服徳音熏蒸條鬯浹於肌膚淪
於骨髓固不待飲食而先醉飽矣退而詠歌聖徳流布
四方聞者無不咨嗟歎息以為陛下之於羣臣可為無
負而羣臣實負陛下多矣苟有可以死於其職補益萬
<pb:KR4d0040_WYG_017-14a>
分莫敢愛也(中謝/)竊以羣臣前後受陛下爵位廪祿饗
燕賜予固已多矣未有如今日之歡欣感激深厚切至
上下如一者其故何哉此非外物豐衍所能致也正由
陛下加之誠心而已矣陛下方將推廣此心以被天下
至於朝廷之政進賢退不肖賞善罰惡無不盡誠以求
之臣見四海之内如殿堂之上無不沈酣於茂恩饜飫
於盛徳矣不勝鼓舞抃蹈之至謹成瞻彼南山詩七章
隨表上進文采鄙野不自揣度羞汚盛時伏惟陛下察
<pb:KR4d0040_WYG_017-14b>
其狂簡而裁其罪罰焉
　　　進古文孝經指觧表(嘉祐元年作/)
臣光言臣聞聖人之徳莫加於孝猶江河之有源草木
之有本源逺則流大本固則葉繁是以由古及今臣畜
四海未有孝不先隆而能宣昭功化者也(中謝/)伏惟尊
號皇帝陛下純孝之性發於自然動靜云為必咨訓典
起居出入不忘先烈以為滁州者太祖皇帝所以禽馘
姦桀肇開王迹并州者太宗皇帝所以芟夷僣亂混一
<pb:KR4d0040_WYG_017-15a>
九圍澶州者真宗皇帝所以攘却貪殘億寧華夏皆大
勲懿業威靈所存遂命有司分建原廟圖繢聖容躬題
扁榜嚴奉之禮備盡恭勤羽衛供帳率從豐衍茲有以
見陛下尊顯祖宗之意無不至矣經曰愛敬盡於事親
而徳教加於百姓形于四海夫以陛下天授之資愛敬
之志而又念夫百官者祖宗之百官不可以私非其人
府庫者祖宗之府庫不可以賞非其功法令者祖宗之
法令不可以罰非其罪慎之重之益自儆戒如是則為
<pb:KR4d0040_WYG_017-15b>
無不成求無不給榮名之彰炳如日月基緒之固巍如
㤗山黎民乂安四夷懷服草木禽魚靡不茂豫此誠孝
徳之極致也臣愚幸得補文館之缺以經史為職竊覩
祕閣所藏古文孝經先秦舊書傳注遺逸孤學堙㣲不
絶如綫是以不自揆量妄以所聞為之指觧雖才識褊
淺無能發明庶㡬因聖人之言得少闗省覽則糞土之
臣榮願足矣其古文孝經指觧一巻謹隨表奉進以聞
　　　進通志表
<pb:KR4d0040_WYG_017-16a>
臣光言臣聞治亂之原古今同體載在方冊不可不思
(中謝/)臣少好史學病其煩冗常欲刪取其要為編年一
書力薄道悠久而未就今茲伏遇皇帝陛下丕承基緒
留意藝文開延儒臣講求古訓臣有先所述通志八卷
起周威烈王二十三年盡秦二世三年史記之外參以
佗書於七國興亡之迹大畧可見文理迃疏無足觀采
不敢自匿謹繕寫隨表上進
　　　謝二股河北流已閉賜奨諭勅書并對衣金帯
<pb:KR4d0040_WYG_017-16b>
　　　　鞍轡馬表
聖言優渥寵錫便蕃顧循無勞何以堪稱(中謝/)竊以去
秋積雨河决棗強朝廷憂勞憫茲昏墊臣祗奉明詔相
視所詢采衆言聞逹天聴捨短收長率由聖志處決利
害昭晰如神今流勢東折徑趨渤碣恩冀西北公私安
堵斯皆上帝儲休明主獨斷勞心建䇿則有當官之人
勠力奏功則有執役之士臣進無運籌之智退無負薪
之勤曾何施為膺茲貺賚辭之則渉於偽慢受之則實
<pb:KR4d0040_WYG_017-17a>
為尸素有靦靣目無地自容臣性雖頑愚靈於草木䝉
被天地敢忘報效唯期竭忠庶禆萬一
　　　賀皇子降生表
伏以熊羆之兆載於詩雅弓韣之祥著諸典禮盖以保
育黎元莫茲為大本支既茂基祚益安是故百男昌而
周興五宗强而漢熾隆替之源古今一揆(中謝/)伏惟尊
號皇帝陛下純孝奉先逺猷垂世錫類之祉久屬羣心
皇穹降休誕啓茂緒蓬矢遵吉牢脩具儀斯實宗廟眷
<pb:KR4d0040_WYG_017-17b>
佑之靈衆庶無疆之福窮河際海聲教所霑儻曰有心
率知相慶况臣職叨近署位備列藩竊聆嘉喜奚勝踊
躍官守有繫阻逺闕庭臣無任瞻天望聖蹈舞屏營之
至
　　　賀皇子(昕/)建節表
封建本支光隆基祚王室增維城之固萬方有磐石之
安(中謝/)恭惟皇帝陛下仁被海㝢道合天𠂻膺受純禧
誕錫元胄采古昔之令典考今茲之盛務爰立藩邸恢
<pb:KR4d0040_WYG_017-18a>
建宏規假節秉鉞習以戎律赤舄衮衣崇其儀望苴茅
胙土訓以政治明尊尚親資忠移孝一舉而善衆美具
該斯實堂構之逺謀黎民之隆福也臣述職外方傳
聞嘉喜不勝抃蹈激切之至
　　　謝賜資治通鑑序表
臣光言伏䝉聖恩令臣讀所修資治通鑑仍面賜御製
御書序一篇者臣性識駑鈍學問空淺偶自㓜齡粗渉
羣史常欲芟去蕪雜發揮精儁窮探治亂之迹上助聖
<pb:KR4d0040_WYG_017-18b>
明之鑒功大力薄任重道悠徒懷寸心行將白首伏遇
先皇帝若稽古道博采㣲言俾摭舊聞遂伸㣲志尚方
紙墨分於奏御之餘内閣圖書從其假借之便未遑汗
簡已泣遺弓陛下祗服駿命丕承前烈臣以屬槀有緒
不可不成受詔所為不敢不上銓次無法牴牾實多仰
汚覽觀伏湏罪戾豈謂皇帝陛下赦其狂簡賞其専勤
思所以旌異於佗書焜燿於羣下特發殊恩不用常例
屬當勸講之始俾參經史之末迨此清閒命之進讀而
<pb:KR4d0040_WYG_017-19a>
又序其本原冠於篇帙發言為典肆筆成書炳蔚互變
如虎豹之明灝噩無涯逾商周之盛况復襃貶是非古
人有所未至造端立意愚臣不能自言陛下一賜指陳
渙然冰釋至於博而得其要簡而周於事典刑之總㑹
冊牘之淵林臣實何人克堪此語若乃嘉文宣以作則
授正觀而為師兹實生民之福豈伊㣲臣之幸(中謝/)竊
以周之南董漢之遷固皆推髙一時播美千載未有親
屈帝文特紆宸翰曲䝉奬飾大振輝光如臣樸&KR0554;小才
<pb:KR4d0040_WYG_017-19b>
固非先賢之比便蕃茂澤獨専後世之榮退自揣循殆
無容措遂使螢燐末照依日月以永存草木常名附天
地而不朽臣不任懇款之至
　　　知永興軍謝上表
荷恩至重任責尤深循撫吏民敷宣詔令(中謝/)臣識慮
闇淺規為闊踈唯知愚忠屢貢狂直奉事三世操守一
心間以齒&KR0288;寢衰疾疹交集曾靡論思之效乆汚侍從
之班既無補於本朝祈自安於散地不圖睿澤更委名
<pb:KR4d0040_WYG_017-20a>
都雖要重之權自知不稱而煩劇之地難以固辭受命以還
措躬無所朅來就道甫爾到官惟此咸秦昔為畿甸山川美
秀土地膏腴論其平時誠為樂土在於今日適值凶年經夏
亢陽苗青乾而不秀涉秋淫雨穂腐黑而無收廪食一空家
乏盖藏之粟襁負相屬道有流離之人老弱懐溝壑之憂姦
猾蓄萑蒲之志正宜安静不可動揺譬諸烹魚勿煩擾則免
於糜爛如彼種木任生殖則自然蕃滋謹當策勵疲駑彫磨
朽鈍智力所及勤瘁無辭雖復失位危身終不病民負國庶
<pb:KR4d0040_WYG_017-20b>
幾小補用答大恩臣無任戴天荷聖激切屏營之至
　　遺表(元豐五年秋吾苦語澁疑為中風之候恐朝夕疾作/猝然不救乃豫作遺表自書之常置臥内俟且死以)
　　　　(授范堯夫范夢得使上之八年三月五日宫車晏駕/此表無用留以示子孫欲使知吾事君區區之心耳)
臣世受國恩常思補報但以性識愚戇不合聖心是以比年以
來屏居杜口不敢復言今衰疾日侵將填溝壑敢以平生忠懇
一達天聰庶幾陛下知臣無求於朝廷而未嘗忘國家也(中謝/)
伏惟皇帝陛下天縱睿哲燭物精敏踐祚以來鋭志求治圖任
奇傑恢張洪業得王安石委而信之不復疑貳聽其言從其計
<pb:KR4d0040_WYG_017-21a>
人有沮毁之者責而逐之雖周成王之信周公齊桓公之任管
仲燕昭王之倚樂毅蜀先主之託諸葛亮殆無以及斯乃不世
出之英主曠千載而難逢者也不幸所委不得其人安石既愚
且愎不知擇祖宗之令典合天下之嘉謀以啓迪聰明佐佑丕
烈乃足已自是謂古今之人皆莫已如有人與之同則喜與之
異則怒喜則數年之間援引登青雲怒則黜逐擯斥終身沈草
莱凡人之情誰不喜富貴而畏刑禍於是忠直逺屏姦䛕競進為
之腹心羽翼以干禄徼利遂使中外權要之任非其黨與不得處
<pb:KR4d0040_WYG_017-21b>
也深疾諫者過於仇讎嚴禁誹謗甚於盜賊然後逞其胸臆變亂
舊章興害除利捨是取非其尤病民傷國者畧舉四條其一曰青
苗錢分命使者誘以重賞强散息錢朘民求利取新償舊負債
嵗多官守空簿實無所獲貨重物輕公私兩困其二曰免役錢
縱富彊應役之人使家居自逸征貧弱不役之戸使流離轉死
凡農家所有不過糓帛與力自古賦役無出三者今皆不取専
責以錢錢非私家所鑄要須貿易外求豐嵗糓賤已自傷農又
迫於期限不得半價盡糶所收未能充數家之餱糧不暇更留
<pb:KR4d0040_WYG_017-22a>
若值凶年則又無糓可糶人人賣田無徃可售遂致殺
牛賣肉伐桑鬻薪来年生計安敢復議用此雇浮浪之
人以供百役使緩則為姦急則逃竄處事若此豈非倒
置其三曰保甲自唐募長征之兵賦農民糓帛以給其
衣糧農固已困矣今糓帛稅如故又使捨耕桑事戰陳
一身二任民何以堪又罷廵檢兵士及尉司弓手皆易
以保甲半月一代彼畎畝之民尚未能操弓挾矢已復
代去用此擒盗不亦難乎夫奪其衣食使無以為生是
<pb:KR4d0040_WYG_017-22b>
驅民為盜也使比屋習戰勸以官賞是教民為盜也又
撤去捕盜之人是縱民為盜也謀國如此果為利乎四
曰市易遣吏坐列販賣與細民爭利下至菜果油麵駔
儈所得皆㩁而奪之使道路怨嗟逺近羞笑商旅不行
酒稅虧損奪彼與此得少失多又稱貸於民恣其所取
使無頼子弟得醉飽之資在家父兄受督責之苦傾貲
破産十有五六凡此四者皆逆人情違物理天下非之
莫之肯從安石乃以峻法驅之彼十惡盜賊累更赦令
<pb:KR4d0040_WYG_017-23a>
猶得寛除獨違新法者不以赦降去官原免是其所犯
重於十惡盜賊也安石苟欲遂其狠心無顧治體此其
厲階至今為梗也又有姦詐之臣如种諤薛向王韶李
憲王中正之徒行險徼幸懷諼罔上輕動干戈妄擾蠻
夷夫兵者國之大事廢興存亡於是乎在而諤等苟營
一身之官賞不顧百姓之死亡國家之利病輕慮淺謀
發於造次深入自潰僅同兒戯使兵夫數十萬暴骸於
曠野資仗巨億弃捐於異域昔王恢為馬邑之謀單于
<pb:KR4d0040_WYG_017-23b>
覺之遁去時漢軍無所失亡但無功耳武帝猶以為不
誅恢無以謝天下今潰敗失亡狼籍如此而建議行師
之人晏然若無愧畏或更䝉寵任竊見國家至仁重惜
人命諸州論囚有法應流而誤入死者舉州官吏皆坐
停廢柰何使數十萬人無罪就死反無所坐乎此所以
使狂躁貪冒之人競為甞試之說而無所懲艾者也若
舉事屢如此其於國家豈可不憂乎臣聞堂上不□則
郊草不瞻曠芸是以古聖王之治天下必先内而後外
<pb:KR4d0040_WYG_017-24a>
安近以服逺故書曰帝乃誕敷文徳七旬有苖格詩云
王猷允塞徐方既来下至齊桓晋文亦先富教其民然
後用之陛下何不視今日朝廷之政治何如羣臣之智
能何如百姓之富樂何如士卒之精銳何如乃遽從事
於四夷也臣所惜者以陛下之聖眀不師虞舜周宣之
徳反慕秦皇漢武之所為借使能踰葱嶺絶大漠鏖臯
蘭焚龍庭又何足貴哉自古人主喜於用兵疲弊百姓
致内盜蠭起或外㓂覬覦者多矣申屠剛曰未至豫言
<pb:KR4d0040_WYG_017-24b>
固常為虚及其已至又無所及必若待四方糜沸如秦
漢隋唐之季然後悔之固已晚矣夫諫爭之臣人主之
耳目也安可一日無之書曰若跣弗視地厥足用傷設
有人閉目塞耳跣而疾趨前遇險阻安有不顛躓者哉
臣竊見十年以来天下以言為諱大臣偷安於祿位小
臣苟免於罪戾閭閻之民憔悴困窮無所控告宗廟社
稷危於累卵可為寒心人無賢愚貴賤莫不知之而訖
無一人敢發口言者陛下深居九重徒日聞䛕臣之言
<pb:KR4d0040_WYG_017-25a>
以為天下家給人足太平之功十已八九成矣臣是以
不勝憤懣為陛下忍死言之庶㡬陛下覽其垂盡之辭
察其願忠之志廓然發日月之明毅然奮乾剛之斷悔
既徃之失収將来之福登進忠直黜逺佞邪審黄&KR0288;之
可任寤諞言之難信罷苖役廢保甲以寛農民除市易
絶稱貸以恵工商斥退聚斂之臣褒顯循良之吏禁約
邉將不使貪功而危國制抑近習不使握兵而兆亂除
苛察之法以隆易簡之政變刻薄之俗以復敦樸之化
<pb:KR4d0040_WYG_017-25b>
使衆庶安農桑士卒保首領宗社永安傳祚無窮則臣
沒勝於存死榮於生瞑目九泉無所復恨矣臣不勝瞻
天戀聖之至
　　　慰太皇太后上仙表
臣今月二十三日蒙西京宣示二十日太皇太后遺誥
者旻天降禍仙馭上賔奉訃哀惶㒺知所措伏以太皇
太后作配仁祖聴政英朝洪基所以固安景命由其保
祐風化形於海内徳澤結於民心宜永享東朝之尊長
<pb:KR4d0040_WYG_017-26a>
膺天下之養而中夀未至大期有終哀纒兩宫痛浹萬
宇恭惟皇帝陛下孝心罔極號慕難居瞻内寢以如存
追慈顔而靡及伏望上為宗廟之重下庇烝民之生少
抑聖情俯就中制臣忝列侍從不獲奔赴闕庭瞻望宸極
　　　謝提舉崇福宫表
臣光言伏奉勅命宜令再任提舉西京崇福宫者囊奏
上陳始虞報罷黈聰垂徳亟沐頒恩祗荷寛優伏增兢
悸伏念臣器非適用學不知方被遇三朝忝塵二禁䊸
<pb:KR4d0040_WYG_017-26b>
天光之顧問侍經席之從容亦甞委總憲司訖無報稱
擢陪樞府不敢叨居剖竹雍都蔑聞於治效分臺洛邑
幸養於沉痾仍再領於祠庭遂十更於嵗籥頃自受命
先帝俾刋舊聞逮陛下之纉圖發徳音而繼至而臣&KR0157;
槀在外奏篇未經盖簡冊之浩繁致嵗時之淹久雖官
守無事慙四體之不勤而史學紬書實寸隂之是惜懼
先溝壑以負恩私乆去班行顧其佗而無補坐糜禄廪
嘗自訟而靡遑尚或無厭復求自便輒披私懇輕冒宸
<pb:KR4d0040_WYG_017-27a>
嚴豈謂皇帝陛下大徳包荒至明燭逺罔責再三之瀆
曲垂開可之私盖特出於異恩故不拘於盡法乾坤至
大雖萬物皆遂其生雨露新霑或一夫獨被其澤惟顓
愚之無狀容僥倖以兹多臣敢不深戒宴安祗勤夙夜
畢精撰述圖報生成
　　　進資治通鑑表
臣光言先奉勅編集厯代君臣事迹又奉聖㫖賜名資
治通鑑今已了畢者伏念臣性識愚魯學術荒疏凡百
<pb:KR4d0040_WYG_017-27b>
事為皆出人下獨於前史粗甞盡心自㓜至老嗜之不
厭每患遷固以来文字繁多自布衣之士讀之不徧况
於人主日有萬機何暇周覽臣常不自揆欲刪削冗長
舉撮機要専取闗國家興衰繫生民休戚善可為法惡
可為戒者為編年一書使先後有倫精粗不雜私家力
薄無由可成伏遇英宗皇帝資睿智之性敷文眀之治
思厯覽古事用恢張大猷爰詔下臣俾之編集臣夙昔
所願一朝獲伸踊躍奉承惟懼不稱先帝仍命自選辟
<pb:KR4d0040_WYG_017-28a>
官屬於崇文院置局許借龍圖天章閣三館秘閣書籍
賜以御書筆墨繒帛及御前錢以供果餌以内臣為承
受眷遇之榮近臣莫及不幸書未進御先帝違弃羣臣
陛下紹膺大統欽承先志寵以冠序錫之嘉名每開經
筵常令進讀臣雖頑愚荷兩朝知待如此甚厚隕身喪
元未足報塞苟智力所及豈敢有遺㑹差知永興軍以
衰疾不任治劇乞就冗官陛下俯從所欲曲賜容養差
判西京留司御史臺及提舉嵩山崇福宫前後六任仍
<pb:KR4d0040_WYG_017-28b>
聴以書局自隨給之祿秩不責職業臣既無佗事得以
研精極慮窮竭所有日力不足繼之以夜徧閱舊史旁
采小說簡牘盈積浩如煙海抉擿幽隠校計毫釐上起
戰國下終五代凡一千三百六十二年修成二百九十
四巻又畧舉事目年經國緯以備檢尋為目錄三十巻
又參考羣書評其同異俾歸一塗為考異三十巻合三
百五十四巻自治平開局迨今始成嵗月淹久其間牴
牾不敢自保罪負之重固無所逃(中謝/)重念臣違離闕
<pb:KR4d0040_WYG_017-29a>
庭十有五年雖身處于外區區之心朝夕寤寐何嘗不
在陛下之左右顧以駑蹇無施而可是以専事鉛槧用
酬大恩庶竭涓塵少禆海嶽臣今筋骸癯瘁目視昏近
齒牙無㡬神識衰耗目前所為旋踵遺忘臣之精力盡
於此書伏望陛下寛其妄作之誅察其願忠之意以清
閒之燕時賜省覽監前世之興衰考當今之得失嘉善
矜惡取是捨非足以懋稽古之盛徳躋無前之至治俾
四海羣生咸蒙其福則臣雖委骨九泉志願永畢矣
<pb:KR4d0040_WYG_017-29b>
　　　賀立皇太子表
臣光言伏覩制書節文皇太子延安郡王傭可立為皇
太子仍賜名煦者主器惟長立邦家之基錫命以時為
社稷之福(中謝/)竊以天意與子人情愛親三王以来百
世不易伏惟皇帝陛下光紹前烈濬發逺猷仰尊宗廟
之嚴俯眷烝民之重寵建上嗣誕告多方離日昭布於
重光震雷何啻於百里封畛之内聲教所覃凡有識知
孰不鼔舞况臣叨居近列夙受大恩喜聞徽音逺踰庶
<pb:KR4d0040_WYG_017-30a>
品
　　　元豐八年三月奔國喪太皇太后遣入内供奉
　　　　官梁惟簡宣諭
邦家不幸大行升遐嗣君冲㓜同攝國政公厯事累朝
忠亮顯著毋惜奏章賛予不逮
　　　謝宣諭表(元豐八年三月/二十三日上)
臣光言今月二十二日入内供奉官梁惟簡傳太皇太
后陛下宣諭以臣厯事累朝令毋惜奏章者(中謝/)臣文
<pb:KR4d0040_WYG_017-30b>
學政事一無所長䝉仁宗皇帝擢寘侍臣英宗皇帝引
為學士大行皇帝初登宸極召入翰林繼處憲臺又承
人乏俾貳樞府臣荷累聖大恩無以為報惟竭惷愚時
進狂瞽秪知推誠不識忌諱每荷矜容未甞譴黜屬者
大行皇帝遘疾彌留深惟萬㡬之重請陛下權同處分
上天降禍奄及大故陛下建立聖嗣綏寧中外民物咸
若神祗恊從此皆陛下之淵謀羣生之厚幸臣以進懷
先帝盛徳奔赴闕庭上欲一望梓宫少展臣子之哀誠
<pb:KR4d0040_WYG_017-31a>
即退歸洛邑復就冗官不意陛下過有聴采特降中使
曲加奬飾待以耆舊許之盡言臣聞商書曰木從䋲則
正后從諌則聖后克聖臣不命其承陛下實有聖徳知
所先務聴政之初首開言路臣本何人齒&KR0288;衰朽精力
昏耗有何才識克堪兹任但冀天下之士由此識陛下
之心嘉言響應正論輻凑民間疾苦何患不聞國家紀
綱何患不治斯乃宗廟社稷之靈四海羣生之福豈伊
㣲臣獨為慶幸
<pb:KR4d0040_WYG_017-31b>
　　　謝門下侍郎表
臣光言近上表辭免新除門下侍郎恩命伏奉批答不
允者母慈臨御嗣聖亮隂登進弼臣眷求舊物才非稱
任辭不獲從(中謝/)伏念臣出自諸生幸承素業守泥古
之朴學乏經世之逺猷逮事仁皇備員諌省容逆鱗之
愚直無補衮之嘉謀㑹英祖之纂承進河圖之近宻最
膺異禮深亮孤忠及先皇即政之初被内相代言之命
委司天憲擢貳樞鈞終獲遂於懇辭盖曲成於志守而
<pb:KR4d0040_WYG_017-32a>
臣㳙埃㒺效精力早衰出守無能分臺得請留連祠館
荏苒嵗華不圖仙駕之升永絶清光之望伏遇皇帝陛
下丕承洪緒寅御中區訪落之謀亟先於羣辟賜還之
詔屢出於中宸起於林壑之中處以廟堂之上矧今始
初政事綏靖邦家四方翹首以向風萬姓傾心而聴上
斯乃君臣儆懼之日宗社安危之機必得非常之才以
濟維新之治臣避命弗獲居寵為憂謹當承元首之明
竭股肱之力庶圖薄效仰答鴻私臣無任戴天荷聖激
<pb:KR4d0040_WYG_017-32b>
切屏營之至
　　　上皇帝謝賜生日禮物表
臣光言伏蒙聖恩以臣生日特降詔書賜臣米麵羊酒
者使車傳命宸檢頒恩乃眷㣲生特推異數(中謝/)伏念
臣本由孤進厯事先朝屬睿哲之統臨承賛襄之乏使
無嘉謀之云補有素食之深譏適當生育之辰倍切劬
勞之感累茵列鼎思負米以難追立身揚名在顯親而
何有敢煩君賜下逮家庭雖邦禮之有常在臣愚而曷
<pb:KR4d0040_WYG_017-33a>
稱此盖伏遇皇帝陛下寵優近列仁育羣生隆餼廪之
多儀廣雲天之麗澤先事後得顧慙錫與之榮移孝為
忠誓竭糜捐之節
　　　上太皇太后謝賜生日禮物表
臣光言伏䝉聖慈以臣生日特降詔書賜臣米麵羊酒
者至仁垂眷多物分頒拜賜惟優汗顔有靦(中謝/)伏念
臣器能淺陋術學迃踈仰膺簡注之隆進備弼諧之職
適及始生之旦復叨厚下之恩及飬無因感劬勞於兹
<pb:KR4d0040_WYG_017-33b>
日致禮有秩䝉慶澤以自天此盖伏遇太皇太后陛下
坤厚兼容母慈廣被重近司之責任推異數以勸官特
加餼廪之儀以示寵光之渥所生無忝敢忘夙夜之勤
来事可為益圖忠義之報
　　　上皇帝辭免正議大夫表
臣光言伏奉制命特授臣正議大夫者中天霈澤近輔
書勞亦及罔功豈宜虚受(中謝/)伏念臣素無佗技唯繫
孤忠誤䝉累聖之知寢服近僚之列頃因人乏進貳宰
<pb:KR4d0040_WYG_017-34a>
司先帝審訓羣臣靡預誓言之末陛下嗣膺大寳曾無
翊戴之勤豈弗畏於名言詎敢當於懋寵矧乃方任人
而立政惟即命以記功將深戒於官師宜先從於近始
伏望皇帝陛下慎司名器申勸臣鄰收出綍之過恩亮
循墻之愚懇爵惟馭貴免上累於至公賞必及勞盖率
由於舊典
　　　上太皇太后辭免正議大夫表
人惟圖舊賞貴及勞義所當辭情難冒處(中謝/)伏念臣
<pb:KR4d0040_WYG_017-34b>
早縁末學被遇累朝乏稽古之令猷無致君之逺業入
陪經幄乆親日月之光出領祠宫實荷雲天之庇㑹慈
宸之御極登嗣聖以承祧徒膺乏使之求進預同寅之
列屬寵褒於近弼特序進於文階顧無横草之勤均被
出綸之渥輿情共駭内忪靡遑伏望太皇太后陛下洪
造聴卑至明燭隠慎守馭臣之柄無輕出器之名昭示
大公輟已行之成命少安愚分息被已之深譏
　　　上皇帝謝轉正議大夫表
<pb:KR4d0040_WYG_017-35a>
臣光言伏奉告命授臣正議大夫上表辭免奉批答不
允仍斷来章者離明繼照兊澤旁流祗受已還震惶無
措(中謝/)臣聞以資詔爵則民興忠誼眡功為賞則下絶
覬覦故徳盛者其位隆力勤者其報厚勸沮斯在授受
靡虚伏念臣學不適時才非經世謬塵近列最後諸臣
辱體貎之兼隆竭股肱而無補屬舉懋官之典咸疇衛
上之方績用蔑聞褒章誤及雖危誠之備列終成命之
莫回居寵無名在顔有靦此盖伏遇皇帝陛下馭臣惟
<pb:KR4d0040_WYG_017-35b>
禮厚下以仁優其進等之恩責以致身之節乾坤至大
均覆載以不遺日月無私委照臨而盡及永圖報塞唯
&KR0654;糜捐
　　　上太皇太后謝轉正議大夫表
明綸誤及渙汗難收弗獲懇辭終慙冒處(中謝/)伏念臣
自陪機政無補聖猷雖夙夜以自强惟事功之匪立每
流年之是惜加衰疾之所嬰敢以瘝官復當懋賞是以
歴陳故實備述悃誠荐奉詔音兩紆使節對天威之咫
<pb:KR4d0040_WYG_017-36a>
尺煩睿訓之丁寧循走無從强顔祗受此盖伏遇太皇
太后陛下至仁勤施大徳兼容推均一於鳲鳩昭忠厚
於行葦體乾坤之覆育品物不遺並日月以照臨光明
下濟誓殫駑力仰答鴻恩
　　　謝起居減拜表
臣光言伏准閤門告報今月十四日内降以臣與吕公
著近各推恩轉官所有將来正謝特令兩拜起居餘免
舞蹈仍於執政官班次後别作一班及自今後凡遇前
<pb:KR4d0040_WYG_017-36b>
殿應于大起居特令别作一班止兩拜起居恩出非常
禮加異數優假太過慙負愈深(中謝/)臣猥以𤨏才預聞
機政去春以後疾疹屢生入冬以来飲食漸少迨茲嵗
序之首頓覺筋力之衰拜起絶艱朝請殆廢内惟恩紀
之重天地所不能踰退思績效之㣲絲毫未嘗有立欲
避位則為罪益大欲就列則强力不前朝夕為衆目所
觀啓處無措躬之地敢謂皇帝陛下太皇太后陛下仁
霑枯朽明燭幽㣲特虧著定之儀曲遂形骸之便臣詢
<pb:KR4d0040_WYG_017-37a>
諸故老或謂有舊章然彼皆位躋宰輔之崇徳著耆眀
之美豈臣么麽所敢比方欲辭則實所不支欲受則自
知非分踧踖心悸戰兢汗流惟仰賴於寵靈冀有瘳於
藥物病庶遄已禮得如初期於竭忠不敢愛死
　　　奏彈王安石表
熈寧三年御史中丞光等累次全臺上疏叅知政事王
安石不合妄生姦詐熒惑聖聰及公亮等各務依違未
曾辨正乞眀其罪不䝉施行竊以易喻履霜示為君制
<pb:KR4d0040_WYG_017-37b>
臣之術書戒作福眀凶國害家之常易書之義其知㡬
乎君子見㡬不俟終日是以自古君無過失而臣不姦
欺盖知其㡬而遏其端也伏遇陛下即位以来日慎一
日聞過則喜從諌如流四方翹企以望太平萬俗謳謡
而陶羙化其以用安石為相斯見陛下焦中心而求治
急先務以濟時者也而安石備政府必當輔國以伊周
之道致時為堯舜之民發政施仁俾合輿意而安石首
倡邪術欲生亂階違法易常輕革朝典學非言偽王制
<pb:KR4d0040_WYG_017-38a>
所誅非曰良臣是為民賊而又牽合衰世文飾姦言徒
有嗇夫之辨談拒塞爭臣之正論加以朋黨鱗集親舊
星攅式備近畿或居重任窺伺神器専制福威人心動
揺天下驚駭苟陛下不遏其端則安石為禍不小夫書
易之戒正急於斯且陛下以安石有師保之尊故舊之
恩俾為相臣使預政事昔漢尊桓榮徒聞設几燕貴鄒
衍惟見築宫豈有俾居顯重而妄使改為若不正其罪
惡亦難以順乎衆意臣職居御史身為諌官非不能希
<pb:KR4d0040_WYG_017-38b>
意苟合以求寵榮盖以立君朝者當勵已以去邪食君
祿者必輕身而為國臣之與安石猶冰炭之不可共器
若寒暑之不可同時是以屢犯天顔輒陳狂瞽心既為
國寧復愛身苟今日蒙鈇鉞之誅勝異日死賊臣之手
伏願陛下獨&KR0108;乾剛専行夬決一遵祖憲無用邪謀誅
逐亂臣延納正士上以順皇太后之意下以慰億兆人
之心則臣等退就誅戮亦所甘心
　　　謝賜銀絹表
<pb:KR4d0040_WYG_017-39a>
臣光言伏䝉聖慈以臣編修百官年表成書特降詔奬
諭仍賜臣銀一百兩絹一百匹者奏篇甫上褒詔爰頒
荷寵若驚省躬無措(中謝/)伏念臣淺才末學庸識卑辭
乆塵侍從之班曾乏猷為之補頃膺睿㫖俾纂舊章恭
惟祖宗創業垂統之難邦國立政任官之要必表年而
紀月可鑒古以驗今畧舉宏綱庶存成式淹留累嵗銓
次終篇仰稽乙夜之觀方虞曠職之咎豈期温詔發自淵
𠂻錫外府之兼金加丘園之賁帛載惟虚受彌切靦顔
<pb:KR4d0040_WYG_017-39b>
此盖皇帝陛下順考百王丕承列聖剛健而篤¶學緝熈
於光明眷執簡之㣲勤形賛書之重奬寵踰華衮既稽
首以拜嘉賜厚百朋實無功而冒賞
　
　
　
　
　傳¶家集巻十七

<pb:KR4d0040_WYG_018-1a>
欽定四庫全書
　傳家集巻十八　　　　　宋¶　司馬光　撰
　<md:KR4d0040_SBCK_015-15b>¶　章奏一¶
　　　論兩浙不宜添置弓手狀(先公知杭/州為作)<md:KR4d0040_SBCK_015-16a>¶臣竊&KR0026;¶¶¶兩浙一路與佗路不同臣¶謹條列添置弓手不
便事件如左伏惟聖恩省察少¶加詳擇焉當今西戎梗
邉三方皆聳人心易動當務<md:KR4d0040_SBCK_015-16b>¶安之一旦異常詔書大加
調發擐甲執兵學習戰¶陳置指揮使節級等名目頗似
<pb:KR4d0040_WYG_018-1b>
軍法以為欲傚河北¶陕西㳂邉郷兵謂國家以權計㸃
之假名捕盜漸欲¶收為卒伍戌守邉防吴人輕怯易惑
難曉道聴塗說¶衆情鼎沸至欲毁體捐生竄匿山澤臣
雖明加告諭¶嚴行止約愚民無知不可户說誠恐&KR0980;㸃
之後揺動¶生憂其不可一也吳越素不習兵以故常少
盗賊不¶過聚結朋黨私販茶鹽時遇官司徃徃鬭敵在
於兩¶浙最為劇賊然皆權時則合事訖則㪚不能乆相
屯¶結又無銛利兵器止偷商稅不敢剽掠平人近年以
<pb:KR4d0040_WYG_018-2a>
来雖亦頗有强盗然比諸内地要自稀踈今避差㸃者¶
若竄匿無歸必列為冦加以弓矢刀鋸之類許其私<md:KR4d0040_SBCK_015-17a>¶置
自今以後賊盗必多及私販茶鹽之徒皆有利兵拭¶拒
吏士益難擒討積㣲至著漸不可乆其不可二也¶姦吏
貪饕惟利是務不畏法令不顧公議幸得因縁惟喜多
事今計杭州管界當差若干人他¶州比卒大凡有㡬縣
胥里長於兹相慶民既憂愁而¶又脅之煩苦不安而又
擾之所規自潤豈顧其外雖¶朝廷重為懲禁特倍常科
<pb:KR4d0040_WYG_018-2b>
長吏勞心不能悉察厚利¶所誘死亦冒之加以版籍差
誤户口異同毫釐不當互¶相告决追呼無時獄訟不歇
則民末暇為公上給役¶而先困於貪吏之誅求矣此之
極擾勢不能免其不¶可三也民皆生長畎畂天性戇愚
所知不過播種之¶法所識不過耒耜之器加之吳人駑
弱天下所知一¶旦使棄其所工學所不能徒煩教調終
無所成就<md:KR4d0040_SBCK_015-17b>¶其有成不堪施用則是虚有煩費而與不添
置無異¶其不可四也吳子夀夢以前世服於楚自申公
<pb:KR4d0040_WYG_018-3a>
巫臣¶得罪于楚逃奔于晉為晉聘吳教之乗車教之戰
陳¶其後楚人戎車嵗駕早朝晏罷奔命不息以至吳亡¶
自是以来號稱輕狡逺則劉濞近至錢鏐其間承風¶倔
强無數豈唯其人之跋扈亦由習俗之樂亂也幸¶頼祖
宗之馴致陛下之敦化至徳之釀淪於骨髓暴¶亂之風
移變無迹此皆上天降祐前世所不能庶㡬者¶也今忽
無故黷玩威稜狎侮危事示以逆徳弄之凶¶器生姧回
之心啟禍患之兆臣恐以久非國家之至便¶所以萬全
<pb:KR4d0040_WYG_018-3b>
而無害其不可五也方今兩浙雖水旱稍¶愆未至流殍
閭閻無事盗賊不添縱使有之舊来吏<md:KR4d0040_SBCK_015-18a>¶士隨發擒討甚
有餘力不假更求正恐平居興役有¶害無益而已臣職
忝宻近官備藩方不敢黙黙理湏¶上列伏望陛下特令
兩浙一路更不添置或以事湏¶過防舊人太少則乞只
依近降敇命量加添補更不¶立指揮使等名目閱習諸
事一如舊規貴得衆情大¶安别無生事
　　　為孫太&KR0054;乞免廣南轉運判官狀
<pb:KR4d0040_WYG_018-4a>
臣昨自滑州簽判就除本州通判未及¶半嵗今又䝉恩
授前件差遣於臣忝冒實踰涯分供¶命陳力豈宜復辭
嚮若止臣一身﨑嶇困苦雖更逺¶役靡不甘心敢以㣲
誠輕煩聖聴念臣二親垂白思<md:KR4d0040_SBCK_015-18b>¶戀郷里兩任滑州去家
差近迎侍朝夕徃来如意甘¶脆供湏頗為私便一日離
側倚門致念况復貪榮逺¶從吏道其在人子何心自安
轉運判官國家近置¶推擇委任務在得人以臣愚疎恐
難堪稱伏惟聖慈¶詳求幹敏授以此職令臣且充滑州
<pb:KR4d0040_WYG_018-4b>
通判終滿一任¶庶得官政無廢侍養不闕君親之際恩
義兩全棄骨¶殫身竭云補報¶
　　　論屈野河西修堡狀(嘉祐二年上/)
竊以為人臣者事君不避難有罪不逃刑臣先任通判
并州軍州事日准經畧司牒差徃麟州勾當公事其屈
野河西一帯田土積年以来為夏虜所侵臣委曲詢訪
本州當職官吏以虜之侵盗為日已久諭之以理則不
肯退縮逼之以兵則動成戰闘召之重定界至則偃蹇
<pb:KR4d0040_WYG_018-5a>
不来春種秋穫無有已期如何區處可以不戰而得所
侵之地其本州官吏為臣言州城之西臨屈野河自河
以西直抵界首五六十里並無堡障斥堠以此虜得恣
耕其田遊騎徃徃直至城下或過城東州人不知去嵗
已於河西置一小堡以處斥堠之人亦曽申經畧司乞
於其西増置二堡㑹今春以来虜騎屯聚徧滿河西經
畧司牒令候西人退散别申取指揮今虜衆盡已退去
自州城以西至大横水浪爽平數十里間絶無一人一
<pb:KR4d0040_WYG_018-5b>
騎若乗此際急於州西二十里左右増置二堡每堡不
過十日可成比至虜中再行㸃集此堡已皆有備虜不
能為害如此則麟州永無侵軼之虞州兵出入有所宿
頓堡外先侵之田虜皆不能耕種臣之愚心亦為國家
固爭屈野河西田者非少此尺寸之地盖以虜侵耕至
河則麟州孤危果能成此二堡以為麟州耳目藩蔽於
事誠便遂歸具以官吏所言白於龎籍籍用臣言即牒
麟州令依前申修築二堡仍令精加探候廣設隄備戒
<pb:KR4d0040_WYG_018-6a>
諭約束莫非丁寧盖欲乗間急修故不暇取㫖俟報但
曾奏知而已不期牒到之後元未興修虜衆已復大集
於五月五日彼處兵官引一千許人夜開城門徑徃屈
野河西前無探候後無䇿應中無部伍但齎酒食不為
戰備以此逄敵如何不敗遂令所謀之事悉皆無成此
乃諸将恃勇輕敵臨事無備之所致本非修堡之過况
自元昊納欵以来麟州修建堡塞及出兵過屈野河西
前後非一雖與虜遇未甞敗北明知今日之敗在於無
<pb:KR4d0040_WYG_018-6b>
備不在修堡與過河也然臣竊聞議者乃以龎籍為擅
修堡寨引惹邉事臣伏自惟省本因臣與麟州官吏商
量傳道其言逹於龎籍籍未甞身至河西周知利害皆
臣愚戇思慮不熟輕議大事當伏重誅今乃使議者悉
歸咎於龎籍臣豈敢晏然不言苟求自脫上負聖朝死
有餘責臣雖小人義不忍為伏望陛下察龎籍本心欲
為國家保固疆圉發於忠赤不顧身謀過聴臣言以至
於此獨治臣罪以正典刑雖蹈鼎鑊亦無所恨
<pb:KR4d0040_WYG_018-7a>
　　　論屈野河西修堡第二狀
臣先曾奏陳為麟州修堡事乞獨治臣罪至今未奉朝
㫖今竊知龐籍移知青州夏倚等各有責降臣伏自惟
念若朝廷不以修堡為非龐籍等必不受責若以為非
則龐籍先已指揮麟州罷修此堡因臣至彼見虜騎退
散方議再修武戡夏倚等雖建此䇿因臣至彼傳道其
言方得逹於龐籍由是言之修堡之事皆臣所致若治
其罪臣當為首今龐籍等先受其責而臣未䝉譴罰臣
<pb:KR4d0040_WYG_018-7b>
實内慙無以自處况臣在并州日受經畧司牒管句本
司要重公事龐籍凡處置邉事未甞不詢及於臣采用
其說臣亦夙夜竭盡愚慮知無不言庶㡬恊心禆補國
家有萬一之益今乃以智識淺短思慮不精上為朝廷
之憂下為龐籍之累若復苟求自脫不即大誅是臣以
蕞爾之軀虧國家至平之法罪釁愈重不容於死伏望
聖慈察臣前後所陳本宗事理嚴賜誅譴以正刑書臣
不勝幸甚
<pb:KR4d0040_WYG_018-8a>
　　　論麥允言給鹵簿狀(奉¶聖㫖麥允言有/軍功特給鹵簿)¶
昔仲叔于奚有功¶於衛衛人使之繁纓以朝孔子曰惜
也不如多與之¶邑惟器與名不可以假人夫爵位尊卑
之謂名車服等<md:KR4d0040_SBCK_015-19a>¶威之謂器二者人主所以保畜其臣而
安治其國家¶不可忽也今允言近習之臣非有元勲大
勞過絶於¶人而贈以三公之官給以一品鹵簿其為繁
纓不亦¶大乎陛下雖欲寵秩其人而適足增其罪累也
何則¶三公之官鼎足承君上應三台鹵簿者所以褒賞
<pb:KR4d0040_WYG_018-8b>
元¶功皆非近習之臣所當得者陛下念允言服勤左右¶
生已極其富貴死有以三事之禮為之送終鼓吹簫¶鐃
烜赫道路是則揚其僣侈之罪使天下側目扼腕¶而疾
之非所以為榮也惟陛下御仲叔于奚之傳垂¶意孔子
之言則知名器之重不可加非其人況唐制¶羣臣於國
立大功者婚葬則給鹵簿餘不在給限伏¶望陛下追寢
前命其麥允言更不給鹵簿毋使天下<md:KR4d0040_SBCK_015-19b>¶之人竊敢指目
以為朝廷過舉不勝幸甚
<pb:KR4d0040_WYG_018-9a>
　　　乞印行荀子揚子法言狀(皇祐二年上/)¶
臣伏以戰國以降百家蠭起先王之道荒塞不通¶獨荀
卿揚䧺排攘衆流張大正術使後世學者坦知¶去從國
家愽采藝文扶翼聖化至於莊列異端醫方¶細伎皆命
摹刻以廣其傳顧兹二書猶有所闕雖民¶間頗畜私本
文字訛誤讀不可通誠恐賢逹之言寖¶成廢缺今欲乞
降下崇文院將荀子揚子法言本¶精加考校訖雕板送
國子監依諸書例印賣臣愚¶懵不逹大體不勝區區貪
<pb:KR4d0040_WYG_018-9b>
陳所見<md:KR4d0040_SBCK_015-20a>¶　　　修築皇地祗壇狀(皇祐三年五月/上奉¶聖㫖依)¶
謹按唐郊祀錄方丘八角三成每等髙四尺¶上濶十六
歩設八陛上等陛廣八尺中等陛廣一丈¶下等陛廣一
丈二尺今皇地祗壇四角再成面廣四¶丈九尺縱四丈
六尺上等髙四尺五寸下等髙五尺¶方五丈三尺陛廣
三尺五寸平漫無墄大抵卑陋不¶與禮典相應伏以王
者父天母地天地之尊禮相亞埒¶今圓丘之制極為崇
<pb:KR4d0040_WYG_018-10a>
峻獨於方丘有所闕畧未稱國¶家嚴恭眀察之意伏乞¶
下有司依唐郊祀錄制度增修庶合典禮
　　　論劉平招䰟塟狀<md:KR4d0040_SBCK_015-20b>¶(皇祐三年/八月上)
准樞宻院批送下國子慱士劉慶孫等奏狀六月¶二十
三日進呈奉聖㫖送太常禮院詳定聞奏臣等¶謹按延
陵季子曰骨肉歸復于土䰟氣無所不之是¶故聖人作
為丘壠以藏其形作為宗廟以饗其神形¶之不存塟將
安設今劉平沒身虜廷喪柩不返其子¶不忍封樹之不
<pb:KR4d0040_WYG_018-10b>
立哀展省之無所欲虚造棺槨招䰟¶假塟朝廷下之禮
官令檢詳故實臣等按晉世袁瓌¶賀循等議以為非身
無棺非棺無槨苟無喪而塟招¶幽䰟氣於徳為愆義於
禮為不物當時詔書明有禁¶約今劉慶孫等所請招䰟
塟不可聴許所有将見贈¶官品定諡則乞依條例施行<md:KR4d0040_SBCK_015-21a>¶　　　論張堯佐除宣徽使狀(皇祐二年/十二月¶上)¶
臣聞明主勞心力以求諌和顔色而受之士猶畏懦而
不¶敢進又况震之以威壓之以重而望忠臣之至直言<md:KR4d0040_SBCK_015-21b>¶
<pb:KR4d0040_WYG_018-11a>
之入難矣臣之不忠言之不直而天下安萬事治者¶未
之有也臣竊見䑓諌官屢以張堯佐事上言而陛¶下執
之益堅拒之益固前日臺諌官等守閤請對陛¶下却而
不内中外之人莫不駭愕以為異事昔漢元¶帝欲用馮
昭儀兄野王為御史大夫既而疑曰吾恐¶後世謂吾私
於後宫遂不用今堯佐有野王之嫌而¶無其才陛下不
次用之數年間自散郎至宣徽使雖¶彼實有可稱天下
之人安可家至户曉使謂陛下不¶私後宫哉抑又聞之
<pb:KR4d0040_WYG_018-11b>
人有種𤓰而甚愛之者盛夏日¶方中而灌之𤓰不旋踵
而菸敗其愛之非不勤也然¶灌之不以其時適所以敗
之也今陛下貴用堯佐逺¶過其分天下已側目扼腕而
疾之又復摧折忠諌以重<md:KR4d0040_SBCK_015-22a>¶其罪是正日中而灌𤓰也臣
竊為堯佐寒心而陛下¶獨不為之深思逺慮哉非獨如
是而已前者臺諌官¶不得對之日隂霧㝠㝠跬歩相失
寒冰著木終日不¶觧臣謹按洪範五行傳聴之不聰是
為不謀厥咎急¶厥罰常寒又按京房書謂之䝉氣此皆
<pb:KR4d0040_WYG_018-12a>
隂氣太盛壅¶蔽陽明上下否塞疑惑不决之象天意昭
然有如教¶語行道之人皆知其意陛下性資純孝嚴恭
天命容¶納直言深明得失此非臣之䛕乃天下所共知
也獨¶柰何以堯佐之故忽天戒而不顧棄人言而不從
輕祖¶宗之爵祿違古今之明鑒書之簡䇿使天下之人
有¶以議聖徳之萬一或累於光融髙大之羙此臣所以¶
日夜痛心疾首寢不能安食不能飽深為陛下重惜<md:KR4d0040_SBCK_015-22b>¶者
也臣聞臣之事君猶子事父也豈有父獲大謗於¶外而
<pb:KR4d0040_WYG_018-12b>
子不以告且不諌哉惟陛下亟召諌臣使竭其¶所聞采
納其言而慰安其意以厭上天之心觧外廷¶之惑闢忠
讜之路塞寵倖之門則天下歡然歌誦盛¶徳豈有窮哉
昔漢明帝作徳陽殿鍾離意諌即時罷¶之後乃復作殿
成謂羣臣曰鍾離尚書在此殿不成¶矣然則明帝非不
欲為殿也所以屈意罷之者欲全¶諌臣之節而開直言
之端也今臺諌官前後言堯佐¶者數矣陛下曾不留神
省察少為末减以慰其¶心夫人主所欲為人臣豈能强
<pb:KR4d0040_WYG_018-13a>
變之哉顧自今以徃¶事復有大於堯佐者在列之臣噤
嘿拱手視之而已¶矣此非朝廷之福也不然羣臣猶朽
木陛下猶雷霆<md:KR4d0040_SBCK_015-23a>¶安可以力校哉惟陛下察之而已矣¶
　　　論夏竦謚狀(皇祐四年/七月上)¶
臣等伏覩故贈太師中書令夏竦以舊在東宫特賜¶諡
文正臣聞大戴禮曰謚者行之迹也行出於已名¶生於
人所以勸善沮惡不可私也臣等叨預禮官諡¶有得失
職所當言不敢隠嘿謹按令文諸諡王公及¶職事官三
<pb:KR4d0040_WYG_018-13b>
品以上皆錄行狀申請考功勘校下太常¶禮院擬諡訖
申省議定奏聞所以重名實示至公也¶陛下聖徳&KR0386;容
如天如地哀愍舊臣恩厚無已知竦平¶生不恊羣望不
欲委之有司槩以公議且將揜覆其¶短推見所長故定
諡於中而後宣示于外臣等謂猶¶宜擇中流之諡使與
行實粗相應者取以賜之亦非羣<md:KR4d0040_SBCK_015-23b>¶臣所敢議也今乃諡
以文正二者諡之至羙無以復¶加雖以周公之材不敢
兼取况如竦者豈易克當所¶謂名與實爽諡與行違傳
<pb:KR4d0040_WYG_018-14a>
之永乆何以為法伏以陛下¶叡智聰明燭見㣲逺如竦
所為豈不素聞迺欲以恩¶澤之私强加美諡雖朝士大
夫畏竦子孫方居美仕¶不敢顯言四方之人耳目炳然
豈可揜蔽必曰夏竦¶之為如是而諡文正非以諡為公
器也盖出於天子之¶恩耳此其譏評國家之失豈云細
㢤臣等所以夙夜區¶區不敢避誅戮之辜怨讐之禍狂
僣妄言正為此耳¶伏乞陛下留神幸察改賜一諡庶恊
中外之論以為¶萬世之法臣等無任懇欵惶懼之至<md:KR4d0040_SBCK_015-24a>¶
<pb:KR4d0040_WYG_018-14b>
　　　論夏竦諡第一狀(奉聖㫖改/諡文莊)¶
臣等近以故贈太師中書令夏竦賜諡文正輒有¶奏陳
乞賜改更至今未奉諭㫖臣等竊以凡為人臣¶受祿不
必多居位不必髙苟當官不言則刑戮之人¶也是以夙
夜惶懼不敢黙黙伏惟陛下不以鄙賤而¶忽其言臣等
竊迹諡法本意所謂道徳愽聞曰文者¶非聞見雜愽之
謂也盖以所學所行不離於道徳也¶靖共其位曰正者
非柔懦苟媮之謂也盖以詩云靖¶共爾位好是正直也
<pb:KR4d0040_WYG_018-15a>
今竦奢侈無度聚斂無厭内則¶不能制義於閨門外則
不能立效於邉鄙言不副行¶貌不應心語其道徳則貪
滛矣語其正直則回邪矣¶此皆天下所共聞非臣等所
敢誣加也陛下乃以文<md:KR4d0040_SBCK_015-24b>¶正諡之臣等戇愚不逹大體不
知復以何諡待天下之正¶人良士哉且陛下所以念竦
如此之厚者以竦甞為東宫¶之臣故也嚮者東宫之臣
死而得諡者非一陛下未嘗親¶有所定至於竦獨不然
豈非知竦所為不合衆心邪陛下¶必以竦為正直無疑
<pb:KR4d0040_WYG_018-15b>
則何不委之有司付以公議然則陛¶下揜覆其短適所
以彰之也陛下念竦不已則莫若厚撫¶其家至於諡者
先王所以勸善沮惡非供恩澤之具也議¶者將以諡為
虚名何害借人臣等請試言其害凡國家所¶以馭臣下
者不過禍福榮辱而已若為善者生享其¶福死受其榮
為不善者生遇其禍死蒙其辱天下雖¶欲不治安何可
得已若有不令之臣生則盗其祿位¶死則盗其榮名善
者不知所勸惡者不知所懼臧否<md:KR4d0040_SBCK_015-25a>¶顛倒不可復振此其
<pb:KR4d0040_WYG_018-16a>
為害可勝道哉虞書曰兢兢業¶業一日二日萬㡬孔安
國傳曰言當戒懼萬事之㣲¶夫事之方㣲治之易絶及
其既著誰得治之况天下¶之人皆知竦為大邪陛下雖
諡之以正此不足以揜¶竦之惡而適足以傷國家之至
公耳且諡法所以信¶於後人者為其善善惡惡無私也
今以一臣之故而¶敗之使忠良雋傑之士䝉美諡者後
世皆疑之則諡¶法將安用哉臣等所以冒犯天威區區
不已與人父¶子為怨者誠惜國家勸沮大法不可因循
<pb:KR4d0040_WYG_018-16b>
虧廢也伏¶惟陛下憐察少加采擇特依前奏所陳改賜
竦諡天¶下幸甚臣等不勝惶恐待命之至¶¶
　　　論周琰事乞不坐馮浩狀¶(皇祐四年十/二月八日上)
臣伏奉聖㫖以鏁㕔應舉人周琰重疊用殊字既條¶制
未明試官不申請定奪臣與馮浩各特罰銅五斤¶放仰
荷含貸喜懼無量然臣昨在武成王廟考試之¶時其周
琰所用殊字浩本疑不係重疊用韻由臣愚¶懵鑒别不
精觀琰程試不見所善又據條制但言重¶疊用韻不云
<pb:KR4d0040_WYG_018-17a>
用佗韻引而恊之者非由此堅執輒行黜¶落鹵莽之罪
盡皆在臣今浩與臣一例受罰臣雖無¶似能不愧心伏
望聖慈特賜矜察與免馮浩責罰於¶臣更加嚴譴各得
其分誠不敢辭
　　　奏乞移髙禖壇狀(皇祐三年/十二月上)
准敇節文髙禖壇地下仰依典故增修今據濠寨張徳
等計料填疊修築都役右具如前竊縁見今所置髙禖
壇處地勢極下若就彼填疊不惟功費甚大兼夏秋霖
<pb:KR4d0040_WYG_018-17b>
潦四集未免浸漬謹案北齊之制髙禖為壇於南郊傍
景祐四年太常禮院修定儀注約用此制今来若於南
郊壇傍一二里以来别踏行髙燥地修築上件髙禖壇
則功費絶少又免水患參考禮典亦無所¶違如允所奏
(云云/)
　
　
　¶傳家集巻十八

<pb:KR4d0040_WYG_019-1a>
欽定四庫全書
　傳家集巻十九　　　　　宋　司馬光　撰
　　章奏二
　　　請建儲副或進用宗室第一狀(至和三年六月/十九日上<md:KR4d0040_SBCK_016-1b>¶是嵗)
　　　　(仁宗違豫不臨朝者累月國嗣未建天下寒/心中外之臣勇悍不屈素以忠直¶自負如唐)
　　　　(介等皆莫言惟范景仁時為諌官首建此議/光聞而繼之第一狀留中第¶二狀第三狀降)
　　　　(付中/書)¶
竊以人臣之進言者捨其急而議其緩則言益繁而¶用
<pb:KR4d0040_WYG_019-1b>
益寡矣人君之聽納者忽其大而謹其細則心益¶勞而
功益淺矣故明主不惡逆耳之言以察治亂之¶原忠臣
不避滅身之禍以論安危之本是以上下交¶㤗而事業
光美也臣竊見陛下自首春以來聖體小有¶不康天下
之人側足而立累氣而息恟恟憂懼若蹈¶冰炭間者雖
已痊平而民間猶有妄為訛言以相驚¶動者雖有司以
嚴刑束之彼口不得言中心惶惶何¶所不慮邪陛下胡
不試思其所以然者何哉豈非儲<md:KR4d0040_SBCK_016-2a>¶貳者天下之根本根
<pb:KR4d0040_WYG_019-2a>
本未定則衆心不安也賈誼有¶言抱火厝之積薪之下
而寢其上火未及然因謂之¶安當誼之時漢孝文帝春
秋鼎盛有孝景以為之太¶子中外乂安公私冨溢誼猶
有是言使誼處於今日¶當云何哉陛下好學多聞博覧
經史試以前古之事¶質之治亂安危之幾何嘗不由繼
嗣哉得其人則治¶不得其人則亂分先定則安不先定
則危此明白之¶理皎如日月得失之機間不容髮於朝
&KR0733;至大至急¶之務孰先於此而陛下晏然不以為憂羣
<pb:KR4d0040_WYG_019-2b>
臣愛身莫¶以為言此臣所以日夜痛心疾首忘其身之
踈賤而¶不顧鼎鑊之罪者也伏惟陛下哀而察之今夫
細民¶之家有百金之寶猶擇親戚可信任者使謹守之
况<md:KR4d0040_SBCK_016-2b>¶天下之大乎三代之王以至二漢所以能享天之禄¶
若是其乆者豈非皆親任九族以爲藩輔乎使親者¶猶
不可信則踈者庸足恃乎臣竊惟陛下天性純孝¶振古
無倫事無大小闗於祖宗者未嘗不勤身苦體¶小心翼
翼以奉承之况所受祖宗光明盛大之基業¶豈可不為
<pb:KR4d0040_WYG_019-3a>
之深思逺慮措之於安平堅固之地以保¶萬世無疆之
休哉臣聞天子之孝非若衆庻止於養¶親而已葢將慎
守前人之業而傳於無窮然後為孝¶也故經稱天子之
孝曰德教加於百姓刑于四海諸侯¶之孝曰保其社稷
而和其民人卿大夫之孝曰守其¶宗廟士之孝曰保其
禄位而守其祭祀庶人之孝曰¶謹身節用以養父母此
皆聖人之言非臣之狂瞽也<md:KR4d0040_SBCK_016-3a>¶今陛下所以奉事祖宗其
道至矣若獨於此未留睿¶意早定大議則曏時純孝巍
<pb:KR4d0040_WYG_019-3b>
巍之德皆無益矣此天¶下所共為陛下重惜非特愚臣
而已臣聞禮大宗無¶子則同宗為之後為之後者為之
子也故為人後者¶事其所後禮皆如父所以尊尊而親
親也伏惟祖宗¶受天明命功德在人本支百世子孫千
億而陛下未¶有皇嗣人心憂危伏望陛下深念祖宗之
艱難基業¶之閎美神噐之大寳蒼生之重望勿聽苟且
之言勿¶從因循之計斷自聖志昭然勿疑謹擇宗室之
中聪¶明剛正孝友仁慈者使攝居儲貳之位以俟皇嗣
<pb:KR4d0040_WYG_019-4a>
之¶生退居藩服儻聖意未欲然者或且使之輔政或典¶
宿衛或尹京邑亦足以鎮安天下之心如此則天神地<md:KR4d0040_SBCK_016-3b>¶祗宗廟社稷實共頼陛下聖明之德况羣臣兆民其¶誰
不歡呼鼔舞乎昔魯漆室之女憂魯君老太子㓜¶彼匹
婦也猶知憂國家之難葢以魯國有難則身必¶與焉故
也况臣食陛下之禄立陛下之朝又得承乏¶典册之府
比於漆室之女斯亦重矣誠不忍坐視國¶家至大至急
之憂而隠黙不言臣誠知言責不在¶臣言之適足自禍
<pb:KR4d0040_WYG_019-4b>
然而必言者萬一冀陛下采而聽¶之則臣於國家譬如
螻蟻而為陛下建萬世無窮之¶基救四海生民之命臣
榮多矣願陛下勿以臣人㣲¶位賤謂之狂狷而忽之試
以臣言自為聖意延問大¶臣忠於社稷者儻以為非臣
請伏妄言之誅倘以為¶是願陛下决志而速行之焚臣
此奏勿以示外足以<md:KR4d0040_SBCK_016-4a>¶明臣非敢徼兾毫釐之幸也虞書
曰勑天之命惟時¶惟幾陛下當此之時變危為安變亂
為治易於反掌¶若失時不斷使天下之人有以議陛下
<pb:KR4d0040_WYG_019-5a>
之純孝者則¶臣雖欲畢命捐軀以報陛下亦無及已臣
不勝區區¶憤懣之誠干冒冕旒伏地待罪¶
　　　請建儲副或進用宗室第二狀¶
臣先於六月十九日輙以瞽言干犯聖德伏地傾耳¶以
俟明詔於今月餘一無所聞陛下寛仁不加誅於¶狂愚
之臣然亦未賜采納臣竊自痛人品猥細言語¶吃訥不
能發明國家安危大體致陛下輕而棄之此¶皆臣之罪
也雖然臣性誠愚位誠賤而意誠忠語誠¶切願陛下不
<pb:KR4d0040_WYG_019-5b>
以人之愚賤而廢忠切之言少留聖心<md:KR4d0040_SBCK_016-4b>¶於宗廟社稷之
至計則天下幸甚竊以為¶國家者政有小大事有緩急
知所先後則功無不成¶議者或曰當今之務大而急者
在於水災氾溢是大¶不然彼水災所傷不過汚下及濵
河之民若積雨既¶止有司少䟽而塞之則民皆復業豈
能為國家之患¶哉又曰然則在於糓帛窘乏是又不然
夫以四海之¶冨治平之乆若養之有道用之有節使良
有司治之¶糓帛不可勝用也豈能為國家之患哉又曰
<pb:KR4d0040_WYG_019-6a>
然則在¶於戎狄侵盗是又不然夫戎狄侵盗不過能驚
擾邉¶鄙之民若禦之有道備之有謀可使朝貢相繼豈
能¶為國家之患哉以臣之愚當今最大最急之患在於¶
本根未建衆心危疑釋此不憂而顧憂彼三者是捨<md:KR4d0040_SBCK_016-5a>¶其
肺腑而救其四肢也不亦左乎借有髙才之臣能¶復九
河之道儲九年之食開千里之邉而本根未建¶猶無益
也况復細於彼三事者烏足道哉今陛下聖¶體雖安四
方之人未能遍知尚有疑懼者陛下不以¶此時早擇宗
<pb:KR4d0040_WYG_019-6b>
室之賢者使攝居儲副之位内以輔衛¶聖躬外以鎮安
百姓萬一有狂妄之人出於意外喧譁¶驚衆雖知萬全
無慮然亦豈可不過為之防哉臣竊¶意陛下聖智聪明
洞照安危䇿慮已定而尚密之未欲宣¶示於外審或如
此亦恐不可何則今天下之人企踵¶而立抉耳而聽以
湏明詔之下然後人人自安又何¶待而宻哉若以儲副
體大非造次可定者或且使之¶輔政或典宿衛或尹京
邑亦是以遏禍難之原靖中<md:KR4d0040_SBCK_016-5b>¶外之意今安危之幾間不
<pb:KR4d0040_WYG_019-7a>
容髪日失一日貴在及時¶而朝廷置之意外不為汲汲
朝夕所議大抵皆目前¶常事非甚大而急者臣恐髙拱
雍容養成國家之患¶從而理之用力難矣此臣所以日
夜區區寢不能安食¶不能飽不避死亡之誅進言不已
者也伏望陛下察¶其愚衷特賜詳擇臣前日所奏及今
狀内事理稍有¶可施行者乞决計而速行之以安天下
元元之心然¶後理臣僣妄建言之罪不敢辭也¶
　　　請建儲副或進用宗¶室<md:KR4d0040_SBCK_017-1a>¶第三狀
<pb:KR4d0040_WYG_019-7b>
臣¶先於六月十九日八月一日兩曽上言乞擇宗室賢¶
者進而用之葢以上則輔衛聖躬下則鎮安百姓迄¶今
未聞聖朝少垂采聴臣誠愚昧不逹國家髙逺之¶意若
臣所言非邪當明治其罪以示天下若其是邪¶亦謂聖
心不宜棄忽豈可直以臣之愚賤不察其言<md:KR4d0040_SBCK_017-1b>¶若投羽毛
於滄海之中杳然莫知其所之豈踈逺所¶望哉臣不勝
憤懣敢復剖析肝膽陳布以聞雖抵罪¶萬死亦無怨悔
臣聞書曰逺乃猷詩云猶之未逺是¶用大諌凡國家之
<pb:KR4d0040_WYG_019-8a>
弊在於樂因循而多忌諱不於治¶安之時豫為長逺之
謀此患難所從而生也竊觀漢¶室以至有唐簡䇿所載
帝王即位則立太子此乃古¶今不易之道也其或謙譲
未暇則有司請之所以尊¶宗廟重社稷皆國家莫大之
慶未聞人主以為諱惡¶也及唐中葉以來人主始有惡
聞立嗣者羣臣莫敢¶發言言則刑戮隨之是以禍亂相
尋不可復振殊不¶知本强則茂基壯則安此乃國家所
當深鍳而不足¶以為法也今天下之人上自公卿下至
<pb:KR4d0040_WYG_019-8b>
庻人苟有知<md:KR4d0040_SBCK_017-2a>¶識忠於國家者其心皆知當今之務無此
為大無此¶為急然而各畏忤㫖之誅莫敢進言臣獨不
愛犬馬¶之軀為陛下言之陛下豈可不少留聖思而聽
察之¶邪臣嘗歴觀春秋以來迨至國初積一千六百餘
年¶其間天下混一内外無患兵寢不用者不過四百餘¶
年而巳至如聖朝芟夷僣亂一統四海内平外順上¶安
下和使在朝在野之人自祖及孫耳目相傳不識¶戰鬬
葢自上世以來治平之乆未有若今之盛者也¶臣竊見
<pb:KR4d0040_WYG_019-9a>
國家於州縣倉庫斗糧尺帛未嘗不嚴固扄鐍¶擇人而
守之况如是融明閎茂之業豈可不謹擇親¶戚可信任
者使助陛下守之乎此則賢愚之人所共¶為陛下重惜
者也陛下當此之時頥指如意不早决<md:KR4d0040_SBCK_017-2b>¶至䇿以固萬世
不㧞之基獨不念太祖太宗跋履山¶川經營天下真宗
宵衣旰食以致太平之艱難乎此¶臣所以夙夜遑遑起
則思之卧則夢之感嘆涕泗不¶能自已不避煩凟之誅
再三進言者也或者謂臣身¶賤居外而言朝廷之事侵
<pb:KR4d0040_WYG_019-9b>
官也臣愚以為治古諫諍¶無官自公卿大夫士至於庶
人百工商旅矇瞍芻蕘¶無有不得言者所以逹下情而
察國政也若置官而¶守之非其官者皆不得言則下情
壅而不通如是則¶國家雖有迫切之憂行道之人皆知
之而在上者莫¶得聞也此其為害豈不深乎况臣食陛
下之禄於今¶三世矣先臣某以廉直恬退特為陛下所
知擢自孤¶㣲升之侍從此恩之重子子孫孫何時敢忘
而又<md:KR4d0040_SBCK_017-3a>¶陛下曏以水災親下明詔延訪中外勤求得失臣
<pb:KR4d0040_WYG_019-10a>
獨¶何人身逄盛際捨此大節隠而不言其餘𤨏碎豈足¶
道哉抑又聞之元后作民父母陛下臣父也安有為¶人
之子見危而不告其父乎伏望陛下察臣區區之¶心不
為私其一身不惜少頃之間取臣前後所奏畧¶賜省覧
其中萬一苟有可施行者乞以陛下之意斷¶而行之宣
告中外使逺近渙然無復憂疑則自然神¶靈悦於上而
災異伏衆庻喜於下而姦宄消至於草¶木昆蟲靡不䝉
被其福其為功業豈不盛哉夫時者¶難得而易失惟陛
<pb:KR4d0040_WYG_019-10b>
下早留神詳察¶
　　　乞虢州第一狀¶(嘉祐三<md:KR4d0040_SBCK_017-3b>¶年<md:KR4d0040_SBCK_017-4b>¶上/)<md:KR4d0040_SBCK_017-5a>¶右臣<md:KR4d0040_SBCK_017-5b>¶不避斧鉞傾瀝危懇臣本貫陜州夏縣丘壟宗¶族
俱在彼中自先臣亡殁及臣服闋以來十有餘年守¶官
未嘗得近鄉里止曽一次請假焚黄得展省墳墓<md:KR4d0040_SBCK_017-6a>¶中心
念此朝夕不忘近日方欲上煩朝廷陳乞家便¶一官又
為自判吏部南曹未及一年及陜州側近州¶郡俱未有
闕所以未敢陳請今竊知已降勅命授臣¶開封府推官
<pb:KR4d0040_WYG_019-11a>
於臣之分誠為榮幸然臣有此私懇湏¶至披陳加以禀
賦愚闇不閑吏事臨繁處&KR0501;實非所¶長必慮不職以煩
司寇伏望聖慈特賜矜察除知虢¶州或慶成軍一次情
願守待逺闕庻得近便灑掃光¶塋或上件處所無闕乞
且歸館供職候有闕日特賜差¶除
　　　乞虢州第¶二狀¶
右臣先䝉恩授臣開封府推官臣為乆不曽到鄉里<md:KR4d0040_SBCK_017-6b>¶及
自知才性疲駑不任劇職曽奏乞知虢州或慶成¶軍一
<pb:KR4d0040_WYG_019-11b>
次奉聖㫖不許辭免就職以來已踰半嵗體素¶多病牽
强不前竊知虢州即今有闕臣欲乞依前來¶所奏差知
虢州一次或已除人即乞候主判登聞鼔院¶尚書省閒
慢司局有闕日差除一處庻幾守官不至¶曠敗
　　　乞虢州第三狀¶¶
右臣伏自去嵗聖恩除開封府推官以來臣以乆不到¶
陜州鄉里及資性駑下不任劇職兩曽乞差知虢州¶或
主判登聞鼔院及尚書省閒慢司局不䝉聽許臣¶以開
<pb:KR4d0040_WYG_019-12a>
封府重難之處不敢更有陳請今竊知已降勅<md:KR4d0040_SBCK_017-7a>¶命除臣
判三司度支句院竊縁臣禀賦愚鈍素無才¶幹省府職
任俱為繁劇去此就彼皆非所冝若貪榮¶冒居必致曠
敗内省僥忝誠不自安欲乞依前來所奏¶差知虢州或
主判登聞鼔院及尚書省閒慢司局若俱¶無闕則乞知
綘州乾州或在京閒慢差遣一次干冒¶宸嚴臣無任懇
切戰汗屏營之至¶
　　　辭修起居注第一狀
<pb:KR4d0040_WYG_019-12b>
右臣伏奉勅差臣同修起居注臣性識庸昧學術空¶淺
循塗平進猶懼不稱况記注之職士林髙選若以¶叙進
則先逹尚多若以才升則最出衆下豈敢不自¶揣度貪
冒榮寵内猶愧怍人將謂何承命震恐殆無<md:KR4d0040_SBCK_017-7b>¶容措伏望
聖慈俯賜矜察更擇時彦以副羣望所有¶勅臣不敢祗
受
　　　辭修起居注第二狀¶
右臣伏凖中書劄子¶不許辭免便令受勅者臣聞人主
<pb:KR4d0040_WYG_019-13a>
度¶才然後授任人臣量能然後就職是以上無曠官下¶
無竊位臣雖愚戇粗識兹義今修注之官日侍黼扆¶瞻
望清光仕進之塗無此為美臣非惡居顯榮樂在¶踈賤
顧以駑下之質不相當稱苟强顔為之不惟取¶四方觀
笑為士友所責亦恐用非其人貽朝廷羞臣¶愚所慮正
在於此是以傾輸悃愊昧死自陳今制㫖¶益嚴未賜開
可臣夙夜震懼不知所圖豈辭語拙訥<md:KR4d0040_SBCK_017-8a>¶不能著白將誠
信未昭無以感發俯仰惶惑若懐冰¶炭是用再有披露
<pb:KR4d0040_WYG_019-13b>
仰逹天聪不敢避煩黷之誅庻幾¶逃忝冒之罪所有差
同修起居注勅臣不敢祗受乞¶依前奏更賜擇人臣無
任激切俟命之至
　　　辭¶修起居注第三狀¶
右臣伏准中書劄子¶奉聖㫖令臣依前降¶指揮不許辭
免便令受勅者臣區區之誠屢塵天聽¶言理鄙拙未䝉
采納退自悼懼置躬無所臣雖愚陋¶豈不知非常之恩
不可輕得詔命之嚴不可屢違所¶以冒犯雷霆祈請不
<pb:KR4d0040_WYG_019-14a>
已者誠以人臣之義陳力就列<md:KR4d0040_SBCK_017-8b>¶不能者止臣自釋褐從
仕佩服斯言奉以周旋不敢¶失墜仕進本末皆可覆按
鄉者承上庠之乏充文館¶之員補奉常之屬給太史之
役未嘗敢以片言避免¶煩凂朝廷葢以觧摘章句校讎
文字考尋儀典編次¶簡牘苟䇿勵疲駑庻幾可以逃於
罪戾是以聞命之¶始即時就職至於修起居注自祖宗
以來皆慎擇館¶閣之士必得文采閎富可以潤色詔命
者然後為之¶臣自㓜及長雖粗能誦習經傳渉獵史籍
<pb:KR4d0040_WYG_019-14b>
至於屬文¶實非所長雖欲力自切劘求及等軰性有常
分不可¶强勉儻不自惟忖貪冒榮寵異時驅䇿有所不
稱使¶四方之人環視譏笑以為盛明之朝容有竊位之
人¶其為聖化之累豈云細哉如是則雖伏質横分不足<md:KR4d0040_SBCK_017-9a>¶以補塞無狀此臣所以夙夜惶悸欲止不能者也且¶臣
前後所陳剖心析膽莫非懇到而朝廷棄置其言¶曽不
之省是不以情實待臣也意者使臣言出於誠¶陛下矜
而聽之足以盡下情從物欲使臣言出於偽¶陛下亦因
<pb:KR4d0040_WYG_019-15a>
而許之足以沮姦回警媮薄臣竊為朝廷計¶之二者皆
未為失也今臣所陳請已及再三而陛下¶拒之愈堅督
之愈急使拳拳之志無以自明豈上下¶坦然推心相信
之道哉臣不勝憤懣伏望聖慈依臣¶前奏更賜擇人所
有同修起居注勅臣不敢祗受
　¶　　辭修起居注第四狀¶
右臣伏䝉聖恩差臣同修起居注已三次奏陳不敢<md:KR4d0040_SBCK_017-9b>¶受
敕更乞擇人今又准中書劄子奉聖㫖令臣依累¶降指
<pb:KR4d0040_WYG_019-15b>
揮便受勅更不得辭免詔㫖丁寜至於三四而¶臣偃蹇
自遂是謂不恭若正典刑罪死無赦然臣知¶而不敢避
者誠以罪有大於此者故也臣聞虞書曰¶無曠庻官然
則官無鉅細皆分理天職王者猶不敢¶私非其人况人
臣而敢叨居其位乎如是則雖無國¶討必有天刑臣雖
頑愚粗知自愛雖日遷九官所不¶願也臣嚮辭開封府
推官及判三司度支句院朝廷¶一有指揮不令辭兔臣
即時就職豈以材力為足堪¶其任哉竊自惟度以為朝
<pb:KR4d0040_WYG_019-16a>
命已行必不可移雖章奏¶煩多終無所益是以黽勉從
事不敢復言及覩王安¶石前者差修起居注力自陳愬
章七八上然後朝廷<md:KR4d0040_SBCK_017-10a>¶許之臣乃追自悔恨曏者非朝廷
不許由臣請之不¶堅故也臣今所以煩凟聖聽不能自
巳雖加重誅所¶不敢逃况王安石文辭閎富當世少倫
四方士大夫¶素所推服授以此職猶懇惻固譲終不肯
為如臣空¶踈何足稱道比於安石相去逺甚乃敢不自
愧耻以¶當非常之命乎使臣之才得及安石一二則臣
<pb:KR4d0040_WYG_019-16b>
聞命¶之日受而不辭今臣内自省循一無可取乃與之
同¶被選擢比肩並進豈不玷朝廷之舉為士大夫所羞¶
哉此臣所以彷徨尤不敢受者也伏望聖慈察臣誠¶心
且令循守舊職更賜推擇當今俊異之人可與安¶石為
比者使同修起居注如此則賢不肖各當其分¶能不能
各適其宜下情獲安衆望為允所有同修起<md:KR4d0040_SBCK_017-10b>¶居注勅臣
不敢祗受
　　　辭修起居注第五狀
<pb:KR4d0040_WYG_019-17a>
右臣先奉勅差同修起居注臣四曽上奏乞更擇人¶今
又准中書劄子奉聖㫖令臣依累降指揮更不得¶辭譲
便令受勅供職者臣要領如草芥不足以待斧¶鉞軀命
如螻蟻不足以脂鼎鑊今屢違明詔當伏重¶誅然臣區
區之情亦兾朝廷少賜寛察臣自知材能¶不足塞職歸
情上聞煩凟聖聽至於四五刳肝瀝膽¶盈巻溢幅臣之
情亦極矣臣之辭亦殫矣雖欲重複¶稱引無以復加而
朝廷以臣賤㣲終不知聽臣晝夜¶憂悸無以自存俯仰
<pb:KR4d0040_WYG_019-17b>
三思進退維谷夫詔命至尊㣲¶臣至卑修注至榮罪誅
至辱今臣以卑違尊去榮就<md:KR4d0040_SBCK_017-11a>¶辱原其本志豈有他哉正
欲朝廷任官皆得其人愚¶臣處身不失其分而巳若聖
恩矜而許之則豈惟愚¶臣之幸亦可以少有補於國家
若章奏煩多而詔㫖¶不移豈惟使臣獲頑愚不䖍之罪
不容於菹醢抑亦¶恐四方之人謂朝廷之於賢材如臣
之比尚足固留¶也不勝廹切之情伏望聖慈依臣前奏
更賜擇人所¶有同修起居注勑臣不敢祗受
<pb:KR4d0040_WYG_019-18a>
　
　
　
　
　
　
　¶
　
<pb:KR4d0040_WYG_019-18b>
　¶
　
　
　
　
　
　
　傳家集巻十九<md:KR4d0040_SBCK_017-11b>¶<md:KR4d0040_SBCK_018-1a>¶
<pb:KR4d0040_WYG_020-1a>
欽定四庫全書
　傳家集巻二十　¶　　　　宋　司馬光　撰
　　章奏三¶
　　　日食遇隂雲不見乞不稱賀狀¶(嘉祐六年五月/二十八日¶上是)
　　　　(嵗果大雨不見日食不/復稱賀自後踵以為常)¶
右臣准太常禮院公文司天監奏今年六月朔太陽¶交
食臣伏覩近世以來每有日食之變歴官皆先具¶月日
時刻及所食分數奏聞至日或為隂雲所蔽或¶所食不
<pb:KR4d0040_WYG_020-1b>
滿分數公卿百官皆奉表稱賀以為大慶臣¶愚以為日
之所照周徧華夷雲之所蔽至為近狹今¶若太陽實虧
而有浮雲翳塞雖京師不見四方必有¶見者此迺天戒
至深不可不察臣聞漢成帝永始元¶年九月日有食之
四方不見京師見谷永以為沈湎¶于酒禍在内也二年
二月日有食之四方見京師不¶見谷永以為百姓屈竭
禍在外也臣愚以為永之所<md:KR4d0040_SBCK_018-2a>¶言似未恊天意夫四方不
見京師見者禍尚淺也四¶方見京師不見者禍寖深也
<pb:KR4d0040_WYG_020-2a>
日者人君之象天意若¶曰人君為隂邪所蔽災慝明著
天下皆知其憂危而¶朝廷獨不知也由是言之人主尤
冝側身戒懼憂念¶社稷而群臣乃始相率稱賀豈得不
謂之上下相䝉¶誣罔天譴哉又所食不滿分數者歴官
術數之不精¶當治其罪亦非所以為賀也伏望陛下明
勅有司若¶六月一日果有日食之異或四方見京師不
見或所¶食不滿分數皆不得奉表稱賀以重皇天之怒
則天¶下幸甚臣職在禮部掌羣臣慶賀章表不敢不言
<pb:KR4d0040_WYG_020-2b>
　　　陳三徳上殿劄子(得㫖留中三劄/並初除諌官上)<md:KR4d0040_SBCK_018-2b>¶臣伏䝉聖恩不以臣無似擢臣為諌官臣自㓜學先¶王
之道意欲有益於當時是以雖在外方為他官猶¶願竭
其愚心陳國家之所急况今立陛下之左右以¶言事為
職陛下仁聖聪明求諌不倦羣臣雖有狂狷¶愚妄觸犯
忌悔陛下皆含容寛貸未嘗加罪誠㣲臣¶千載難逢之
際苟不以此時傾輸胷腹之所有以副¶陛下延納之意
則不可以自比於人死有餘罪矣臣¶竊惟人君之大徳
<pb:KR4d0040_WYG_020-3a>
有三曰仁曰明曰武仁者非嫗煦¶姑息之謂也興教化
修政治養百姓利萬物此人君¶之仁也明者非煩苛伺
察之謂也知道義識安危别¶賢愚辨是非此人君之明
也武者非彊亢暴戾之謂<md:KR4d0040_SBCK_018-3a>¶也惟道所在斷之不疑姦不
能惑佞不能移此人君¶之武也故仁而不明猶有良田
而不能耕也明而不武¶猶視苖之穢而不能耘也武而
不仁猶知穫而不¶知種也三者兼備則國治彊闕一焉
則衰闕二焉則危¶三者無一焉則亡自生民以來未之
<pb:KR4d0040_WYG_020-3b>
或改也臣不勝¶區區觸死忘生竊見陛下天性慈惠慎
㣲接下子¶育元元汎愛羣生雖古先聖王之仁殆無以
過然自¶踐阼以來垂四十年夙夜孜孜以求至治而朝
廷紀¶綱猶有虧缺閭里窮民猶有怨歎意者羣臣不肖
不¶能宣揚聖化將陛下之於三徳萬分之一亦有所未
盡¶歟臣聞春秋傳曰賞慶刑威曰君臣幸得以修起居¶
注日侍黼扆之側伏見陛下推心御物端拱淵黙羣<md:KR4d0040_SBCK_018-3b>¶臣
各以其意有所敷奏陛下不復詢訪利害考察得¶失一
<pb:KR4d0040_WYG_020-4a>
皆可之誠使陛下左右前後股肱耳目之臣皆¶忠實正
人則如此至善矣或出於不意有一姦邪在¶焉則豈可
不為之寒心哉夫善惡是非相與混淆若¶待之如一無
所别白或知其善而不能賞知其惡而¶不能罰則為善
者日懈為惡者日勸善者懈惡者勸雖有堯舜禹¶湯文
武之君稷契伊吕周召之臣以之求治猶鑿冰¶而取火
適楚而北行也伏惟陛下少垂聖思以天授¶之至仁廓
日月之融光奮乾剛之威斷善無㣲而不¶禄惡無細而
<pb:KR4d0040_WYG_020-4b>
不誅則唐虞三代之隆何逺之有此臣¶愚淺所見不敢
不陳取進止¶
　　　言御臣上殿劄子¶(得㫖送/中書)¶
臣聞致治之道無他在三而已一曰任官二曰信賞¶三
曰必罰康誥稱文王之徳曰庸庸祗祗威威顯¶民言用
其可用祗其可祗刑其可刑也臣竊見國家¶所以御羣
臣之道累日月以進秩循資塗而授任苟¶日月積乆則
不擇其人之賢愚而置髙位資塗相值¶則不問其人之
<pb:KR4d0040_WYG_020-5a>
能否而居重職夫人之材性各有所冝¶而官之職業各
有所守自古得賢之盛莫若唐虞之¶際然稷降播種益
主山林垂為共工龍作納言契敷¶五教臯陶明刑伯夷
典禮后䕫典樂皆各守一官終¶身不易苟使之更來迭
去易地而居未必能盡善<md:KR4d0040_SBCK_018-4b>¶也今以羣臣之材固非八人
之比廼使之遍居八人之官¶逺者三年近者數月輙已
易去如此而望職事之¶修功業之成必不可得也非特
如是而巳設有勤¶恪之臣悉心致力以治其職羣情未
<pb:KR4d0040_WYG_020-5b>
洽績效未著在¶上者疑之同列者嫉之在下者怨之當
是時朝廷或¶以衆言而罰之則勤恪者無不觧體矣姦
邪之臣¶&KR0247;竒以譁衆養交以市譽居官未乆聲聞四逹
蓄患¶積弊以遺後人當是之時朝廷或以衆言而賞之
則姦邪¶者無不爭進矣所以然者其失在於國家采名
不采¶實誅文不誅意夫以名行賞則天下飾名以求功
以¶文行罰則天下巧文以逃罪如是則為善者未必賞¶
為惡者未必誅此陛下所以南面孜孜夙夜求治歴載
<pb:KR4d0040_WYG_020-6a>
甚乆而太平未效者也陛下誠能慱選在位之士不問
其<md:KR4d0040_SBCK_018-5a>¶始所以進及資序所當為使有徳行者掌教化有文¶
學者待顧問有政術者為守長有勇略者為將帥明¶於
禮者典禮明於法者主法下至醫卜百工皆度材¶而授
任量能而施職有功則増秩加賞而勿徙其官¶無功則
降黜廢棄而更求能者有罪則流竄刑誅而¶勿加寛貸
如是而朝廷不尊萬事不治百姓不安四¶夷不伏臣請
伏面欺之誅凡臣所言皆陛下耳所厭¶聞心所素知然
<pb:KR4d0040_WYG_020-6b>
致治之要無以易此知之非艱行之¶惟艱顧陛下力行
何如耳敢昧死陳瞽言惟陛下¶裁擇取進止¶
　　　言㨂兵上殿劄子(得㫖送宻院/戒揀兵¶臣僚)
臣竊聞朝廷近降指揮㨂選諸指揮兵士補填近<md:KR4d0040_SBCK_018-5b>¶上軍
分其主兵之官惟務人多不復精加選擇其間¶明知羸
弱悉以充數臣以耳目踈短聞之後時不能¶豫陳可否
致事巳施行然其得失利害之明不可不盡¶為陛下言
之徃者不可及來者猶可追也臣竊惟當¶今國家之患
<pb:KR4d0040_WYG_020-7a>
在於士卒不精故四夷昌熾財用不足¶故公私窘廹今
縱不能澄汰衰老以省大費而又平¶居晏然非有警急
坐増無用之衆以長無窮之患¶臣不知為國計者果如
何也方今天下安樂無虞而府¶庫之積隨得隨散曽無
羨餘設不幸有螽螟水旱¶饑饉相仍盗賊猝起戎狄内
侵不知陛下將何以待之¶此不可不為之先慮也臣竊
觀自唐室募兵以來果¶能得武猛材力之士猶為有益
若不擇勇怯而養之<md:KR4d0040_SBCK_018-6a>¶臣不知其可也唐德宗以神䇿軍
<pb:KR4d0040_WYG_020-7b>
使白琇珪為京城¶召募使應募者皆市井沽販之人有
名無實及涇師¶犯闕徳宗命琇珪以神䇿軍禦之卒無
一人至者徳¶宗狼狽失據遂幸奉天及五代之際軍政
尤紊是以¶叛亂接迹禍敗相尋周世宗以髙平之戰士
卒不精¶故樊愛能何徽所部先奔歸而大閲諸軍悉簡
去老¶弱選其精鋭以為侍衛親軍由是甲兵之盛近世
無¶比故能南割淮甸北取闗南羣雄畏服所向無敵太¶
祖皇帝受天明命撫有大寶當是之時戰士不過數¶萬
<pb:KR4d0040_WYG_020-8a>
北禦契丹西捍河東以其餘威開荆楚包湖湘巻¶五嶺
吞巴蜀掃江南服吴越太宗皇帝紹丕烈奮神¶威遂拔
晋陽一統四海堂堂之業萬世頼之今天下<md:KR4d0040_SBCK_018-6b>¶兵数臣不
能盡知竊聞比於太祖皇帝時其多數倍¶然元昊𦍑戎
之竪子智髙蠻獠之㣲種乃敢倔强河¶西横行嶺表國
家發兵討之士卒或望塵奔北或迎¶鋒沮潰毁辱天威
為四夷笑由是觀之養兵之術務¶精不務多也且今所
選之兵升其軍分増其糧賜是¶冝感戴上恩人人喜悦
<pb:KR4d0040_WYG_020-8b>
而竊聞京城之内被選之人¶徃徃咨嗟悲怨父子相泣
况於外方兵士違去鄉里¶訣别親戚其為愁苦不言可
知使中外人情遑遑如¶此豈惟乆逺之害亦不可不以
切近之憂為萬一之¶慮也兵者國之大事廢興之端安
危之要盡在於是¶臣不知曽與不曽令兩府大臣相與
熟議經乆利害¶然後行之今在京兵士已經㨂上分配
諸軍者無如<md:KR4d0040_SBCK_018-7a>¶之何其未㨂及外州軍兵士伏望朝廷特
降指揮下應係㨂¶軍臣僚須是一一躬親子細㨂選好人
<pb:KR4d0040_WYG_020-9a>
材有膂力及得等¶様别無羸弱方得㨂上如已經㨂中
後朝廷别差不干礙官覆¶㨂得却有不及等様及羸弱
病患之人其元㨂軍臣僚伏乞¶重行貶竄仍自今後每
遇大叚招㨂兵士並湏先令兩府¶臣僚同共商量度財
用豐耗及事之緩急若湏至招㨂方得¶聞奏施行並戒
約㨂軍臣僚務精不務多一如今來指揮取進止¶
　　　論赦及踈決狀(嘉祐六年八/月十五日上)¶
右臣竊以赦者害多而利少非國家之善政也虞書¶曰
<pb:KR4d0040_WYG_020-9b>
眚災肆赦怙終賊刑謂過誤有害則赦之恃惡自¶終則
殺之非不擇罪之有無并赦之也漢大司馬吴¶漢病篤
光武親臨問所欲言對曰惟願陛下慎無赦<md:KR4d0040_SBCK_018-7b>¶而巳王符
亦曰今日賊良民之甚者莫大於數赦贖¶赦贖數則惡
人昌而善人傷矣蜀人稱諸葛亮之賢¶亦曰軍旅屢興
而赦不妄下然則古之明君賢臣未¶嘗以數赦為美也
國家承順天心子愛百姓發號出¶令必先至仁然數赦
之弊猶未能去又古之赦者其¶出無常嚴謹周密不可
<pb:KR4d0040_WYG_020-10a>
前知姦民猶抵冒以待之况¶今國家三年一郊未嘗無
赦每嵗盛夏皆有踈決猾¶吏貪縱大為姦利悍民暴横
侵侮善良百千之中敗¶無一二幸而發露率皆亡匿不
過周嵗必遇赦降則¶晏然自出復為平人徃徃指望謂
之熱勅使愿慤之¶民憤邑惴恐㓙狡之羣志滿氣揚豈
爲民父母勸善¶沮惡之意哉且踈決之名本以盛暑之
際恐囹圄之<md:KR4d0040_SBCK_018-8a>¶中有滯積寃結有司不為申理使無所告
愬故天子¶臨軒親加慮問平其枉直無辜則赦有罪則
<pb:KR4d0040_WYG_020-10b>
誅使乆¶繫之人一朝而決故能消釋沴氣迎致太和非
謂不¶問是非一切縱之也又祖宗之時每嵗不過一次
踈¶決死罪以下皆&KR0589;降一等近年以來或至再三自徒¶
以下一切赦之今嵗五月以前踈決之令巳再行矣¶此
所以使百職隳慢姦邪恣睢者也今縱未能盡革¶前弊
伏望陛下特降指揮下中書今後每嵗踈決不¶過一次
或早或晩使外人不可豫期其徒罪仍依舊¶降從杖或
遇親祀南郊之嵗更不踈決永為定制庶¶幾為惡之人
<pb:KR4d0040_WYG_020-11a>
不敢指以自寛有所戒懼¶
　　　薦鄭揚庭¶劄子
臣竊見近世以來搢紳之士專尚辭華不務經術先¶聖
㣲言幾成廢墜臣謂苟有盡心修明六藝皆冝甄¶奬以
勵來者伏見并州盂縣主簿鄭揚庭自少及長¶研精易
道譔著所得成易測六巻不泥隂陽不渉怪¶妄專用人
事指明六爻求之等倫誠難多得臣不敢¶隠蔽輙取進
呈伏望聖慈略垂省覧苟有可取量加¶旌異貴使學者
<pb:KR4d0040_WYG_020-11b>
有所勸慕取進止¶
　　　薦劉廱¶劄子
臣伏見西鄙用兵以來草萊之士談兵機獻邉䇿者¶不
可勝紀其間夸誕迃闊不切事情鄙陋膚淺無可¶觀采
者甚衆葢縁邉鄙之事非土著之人耳目習熟<md:KR4d0040_SBCK_018-9a>¶則不能
究明利病非學古之士歴觀成敗則不能堅¶定是非竊
見并州鄉貢進士劉廱撰成邉議十巻援¶㩀古今指陳
得失用意甚勤論理頗多不敢隠蔽謹¶具進呈伏乞少
<pb:KR4d0040_WYG_020-12a>
賜省覧如有可取欲乞朝廷略加甄奬¶
　　　論舉選狀(嘉祐六年八月/二十一日上)¶
右臣竊以¶¶¶¶取士之<md:KR4d0040_SBCK_018-9b>¶道當<md:KR4d0040_SBCK_019-5b>¶以德行為先其次經術其次¶政
事其次藝能近世以來專尚文辭夫文辭者乃藝¶能之
一端耳未足以盡天下之士也國家雖設賢良¶方正等
科其實皆取文辭而巳近以祫享赦節文應¶天下士人
有素敦節行兼通學術乆為鄉里所推者¶委轉運使提
㸃刑獄同加捜訪每路各三兩人仍與¶本䖏長吏連署
<pb:KR4d0040_WYG_020-12b>
結罪保舉聞奏所舉之人朝廷命本¶州敦遣至則館於
太學待遇甚厚考試之際不糊名¶謄録既而署等補官
皆過所望此誠合先王取士之¶道臣謂國家將除積乆
之弊立太平之基天下士大¶夫皆靡然嚮風矣行之未
幾忽聞朝廷一切罷之無<md:KR4d0040_SBCK_019-6b>¶不悵然失望臣戇愚不識所
謂若以所舉之人多¶非實有材行則當治舉將之罪别
加捜訪豈可以一¶二人謬濫廢天下之舉賢是猶因溺
而廢天下之舟¶因噎而廢天下之食也且人之毁譽或
<pb:KR4d0040_WYG_020-13a>
出愛憎雖復¶聖賢不能自免孔子曰衆好之必察焉衆
惡之必察¶焉恐國家亦未可以此遥斷否臧遽行黜陟
也就使¶其人平昔所行誠有虧缺古之人或舉於漁鹽
或舉¶於盗賊豈可不容其改行自新而終身棄之乎且
人¶之行能迭有短長若不棄瑕録用而以一節廢之則¶
失人多矣臣愚以為天子撫有四海海内之士不可¶一
身察之也必資舉者然後能盡天下之才既用¶舉者之
言授之爵禄苟不嚴為禁約以防其私則請<md:KR4d0040_SBCK_019-7a>¶託欺罔無
<pb:KR4d0040_WYG_020-13b>
不至矣竊以孝者士之尊行廉者吏之首¶務故漢世舉
士皆用孝廉行之最乆得人為多臣欲乞¶應天下知州
府軍監任内聴舉孝亷一人大藩聴舉¶二人轉運使提
㸃刑獄任内聴舉三人並須到任及¶一年以上方得奏
舉夫鄉舉里選雖為古法今之為¶吏者不得乆於其任
士之素行或不能盡知若本部¶無人可舉即聴舉别部
之人素所知者以充其數其¶在京兩制以上聴嵗舉一
人其舉狀逐時送下貢院¶置籍收掌每遇科場詔下即
<pb:KR4d0040_WYG_020-14a>
委貢院選擇其日以前¶舉主最多者取三十人申奏降
指揮下本貫敦遣赴¶闕若舉主數同者即以發狀先後
為次(謂若俱有三人舉主則/取¶第三狀日月在前者)仍於進士奏名額内减三
十人候到闕日<md:KR4d0040_SBCK_019-7b>¶或陛下臨軒親試或委中書門下試經
義䇿一道時¶務䇿一道但以義理優長為上不取文辭
華美若所¶對經義乖戾聖意及時務全不通曉方行黜
落其及¶第授官並與進士第一甲同在明經之上仍於
告身¶前列坐舉主姓名其所舉之人若犯私罪情理重
<pb:KR4d0040_WYG_020-14b>
及¶正入已贓未及第者舉主減三等已及第者減一等¶
坐之並不以赦原其公罪及私罪情理輕者舉主不¶坐
其未舉以前若曽犯罪除公案見在證騐明白外¶舉主
亦不坐即因勢要屬請求舉及為人屬請并受¶屬請而
舉之者並科違制之罪受&KR0141;者並以枉法論¶即敦遣不
至者更不就除官若累經敦遣不至即乞¶朝廷臨時裁
度特加聘召不為定制又國家置明經<md:KR4d0040_SBCK_019-8a>¶一科少有應者
及諸科所試大義有司不以定去留¶葢由始者立格太
<pb:KR4d0040_WYG_020-15a>
髙致舉人合格者少臣欲乞今後¶明經所試墨義止問
正文不問注䟽其所試大義不¶以明經諸科但能具注
䟽本意講觧稍詳者為通雖¶不失本意而講觧踈略者
為粗餘並為不通若能先具¶注䟽本意次引諸家雜説
更以巳意裁定援據該贍¶義理髙逺雖文辭質直皆為
優等與折二通若不能¶記注䟽本意但以巳見穿鑿不
合正道雖文辭辯給¶亦降為不通其明經以六通諸科
以四通以上為合格¶若合格人少即并取粗多者合格
<pb:KR4d0040_WYG_020-15b>
人多即减去通少¶者委試官臨時相度令合元額又舊
制明經以周易¶尚書為小經今欲乞以周易尚書毛詩
為一科三禮<md:KR4d0040_SBCK_019-8b>¶為一科春秋三傳為一科皆習孝經論語
為帖經又¶説書一科議者多以為不當廢欲乞與明經
並置但¶每次科場止取十人奏名在諸科額内試中受
官並¶與諸科同若自以本科及第或出身者更不得就
試¶説書如此則求賢之路廣請託之源絶浮偽之風息¶
得人之頌興矣
<pb:KR4d0040_WYG_020-16a>
　　　論移張叔詹知蔡州不當狀(上乞改知衛州叔/詹遂乞致仕¶朝廷)
　　　　(許/之)¶
右臣竊見前知壽州張叔詹因本路監司奏以本州¶水
災叔詹非才乞别差人尋移知蔡州伏縁壽蔡之¶民皆
陛下赤子叔詹若為政無狀於民有害移彼置¶此有何
所殊况蔡州封部闊逺户口繁庻土饒山林<md:KR4d0040_SBCK_019-9a>¶素多盗賊
地望之重過於壽州牧守之任尤須擇人¶豈有因不才
被斥更得善處若叔詹實有才能惠及¶於民則當治本
<pb:KR4d0040_WYG_020-16b>
路監司罔上誣賢之罪使叔詹仍居¶舊任不復移易今
臧否不分進退無據衆口籍籍皆¶云未允臣前上言為
治之要在於擇人賞罰此亦擇¶人不精賞罰不當之一
事也况叔詹資性庸下老而¶益昏本無片長授任過分
其為忝冒人盡知之使之¶從政所至為害伏乞朝廷直
令致仕或授以冗散之¶職勿使親民庶幾黜陟明白無
損政體
　傳家集巻二十

<pb:KR4d0040_WYG_021-1a>
欽定四庫全書
　傳家集巻二十一　　　　宋　司馬光　撰
　　章奏四
　　　進五規狀(嘉祐六年八/月十七日止)
右臣幸得備位諌官竊以國家之事言其大者逺者則
汪洋濩落而無目前朝夕之益䧟於迃闊言其小者近
者則叢脞委瑣徒足以煩凂聖聴失於苛細夙夜惶惑
口與心謀渉瀝累旬乃敢自决與其受苛細之責不若
<pb:KR4d0040_WYG_021-1b>
取迃闊之譏伏以祖宗開業之艱難國家致治之光美
難得而易失不可以不慎故作保業隆平之基因而安
之者易為功頽壊之勢從而救之者難為力故作惜時
道前定則不窮事前定則不困人無逺慮必有近憂故
作逺謀燎原之火生於熒熒懐山之水漏於涓涓故作
重㣲象龍不足以致雨畵餅不足以療饑華而不實無
益於治故作務實合而言之謂之五規此皆守邦之要
道當世之切務戇陋狂瞽觸冒忌諱惟知納忠不敢愛
<pb:KR4d0040_WYG_021-2a>
死伏望陛下以萬幾之餘㳺豫之間垂精留神特賜省
覧萬一有取裁而行之則臣生於天地之間不與草木
同朽矣
　　五規
　　　保業
天下重噐也得之至艱守之至艱王者始受天命之時
天下之人皆我比肩也相與角智力而爭之智竭不能
抗力屈不能支然後肯稽顙而為臣當是之時有智相
<pb:KR4d0040_WYG_021-2b>
偶者則為二力相參者則為三愈多則愈分自非智力
首出於世則天下莫得而一也斯不亦得之至艱乎及
夫繼體之君羣雄已服衆心已定上下之分明彊弱之
勢殊則中人之性皆以為子孫萬世如泰山之不可揺
也於是有驕墮之心生驕者玩兵黷武窮泰極侈神怒
不恤民怨不知一旦渙然四方糜瀆秦隋之季是也惰
者沈酣宴安慮不及逺善惡雜揉是非顛倒日復一日
至於不振漢唐之季是也二者或失之彊或失之弱其
<pb:KR4d0040_WYG_021-3a>
致敗一也斯不亦守之至艱乎臣竊觀自周室東遷以
來王政不行諸侯並僭分崩離析不可勝紀凡五百有
五十年而合於秦秦虐用其民十有一年而天下亂又
八年而合於漢漢為天子二百有六年而失其柄王莽
盗之十有七年而復為漢更始不能自保光武誅除僭
偽凡十有四年然後能一之又一百五十有三年董卓
擅朝州郡瓦觧更相吞噬至於魏氏海内三分凡九十
有一年而合於晉晉得天下纔二十年惠帝昏愚宗室
<pb:KR4d0040_WYG_021-3b>
皆構難羣胡乗釁濁亂中原散為六七聚為二三凡二
百八十有八年而合於隋隋得天下纔二十有八年煬
帝無道九州幅裂八年而天下合於唐唐得天下一百
有三十年明皇恃其承平荒於酒色養其疽嚢以為子
孫不治之疾於是漁陽竊發而四海横流矣肅代以降
方鎮跋扈號令不從朝貢不至名為君臣實為讎敵陵
夷衰㣲至於五代三綱頺絶五常殄滅懐璽未煖䖏宫
未安朝成夕敗有如逆旅禍亂相尋戰争不息流血成
<pb:KR4d0040_WYG_021-4a>
川澤聚骸成丘陵生民之類其不盡者無幾矣於是太
祖皇帝受命於上帝起而拯之躬擐甲胄櫛風沐雨東
征西伐掃除海内當是之時食不暇飽寢不遑安以為
子孫建太平之基大勲未集太宗皇帝嗣而成之凡二
百二十有五年然後大禹之迹復混而為一黎民遺種
始有所息肩矣由是觀之上下一千七百餘年天下一
統者五百餘年而已其間時時小有禍亂不可悉數國
家自平河東以來八十餘年内外無事然則三代以來
<pb:KR4d0040_WYG_021-4b>
治平之世未有若今之盛者也今民有十金之産猶以
為先人所營苦身勞志謹而守之不敢失墜况於承祖
宗光美之業&KR0853;有四海傳祚萬世可不重哉可不慎哉
夏書曰予臨兆民懔乎若朽索之馭六馬周書曰心之
憂危若蹈虎尾渉於春冰臣願陛下夙興夜&KR0304;兢兢業
業思祖宗之勤勞致王業之不易援古以鍳今知太平
之世難得而易失則天下生民至於鳥獸草木無不幸
甚矣
<pb:KR4d0040_WYG_021-5a>
　　　惜時
夏至陽之極也而一隂生冬至隂之極也而一陽生故
盛衰之相承治亂之相生天地之常經自然之至數也
其在周易泰極則否否極則泰豐亨冝日中孔子傳之
曰日中則昃月盈則食天地盈虚與時消息而况於人
乎况於鬼神乎是以聖人當國家隆盛之時則戒懼彌
甚故能保其令問永乆無疆也凡守太平之業者其術
無他如守巨室而已今人有巨室於此將以傳之子孫
<pb:KR4d0040_WYG_021-5b>
為無窮之規則必實其堂基壯其柱石彊其棟梁厚其
茨葢髙其垣墉嚴其闗鍵既成又擇子孫之良者使謹
守之日省而月視欹者扶之敝者補之如是則雖亘千
萬年無頽壊也夫民者國之堂基也禮法者柱石也公
卿者棟梁也百吏者茨葢也將帥者垣墉也甲兵者闗
鍵也是六者不可不朝念而夕思也夫繼體之君謹守
祖宗之成法苟不隳之以逸欲敗之以讒謟則世世相
承無有窮期及夫逸欲以隳之讒謟以敗之神怒於上
<pb:KR4d0040_WYG_021-6a>
民怨於下一旦渙然而去之則雖有仁智恭儉之君焦
心勞力猶不能救陵夷之運遂至於顛沛而不振嗚呼
可不鍳哉今國家以此承平之時立綱布紀定萬世之
基使如南山之不朽江河之不竭可以指顧而成耳失
今不為已乃頓足扼腕而恨之將何益矣詩云我日斯
邁而月斯征夙興夜寐無忝爾所生時乎時乎誠難得
而易失也
　　　逺謀
<pb:KR4d0040_WYG_021-6b>
易曰君子以思患而豫防之書曰逺乃猷詩云猷之未
逺是用大諌昔聖人之教民也使之方暑則備寒方寒
則備暑七月之詩是也今夫市井稗販之人猶知旱則
資車水則資轍夏則儲裘褐冬則儲絺綌彼偷安苟生
之徒朝醉飽而暮饑寒者雖與之俱為編户貧冨必不
侔矣今為天下國家者豈可不制治於未亂保邦於未
危乎詩云迨天之未隂雨徹彼桑土綢繆牖户今此下
民或敢侮予孔子曰為此詩者其知道乎能治其國家
<pb:KR4d0040_WYG_021-7a>
誰敢侮之迨天之未隂雨者國家閒暇無災害之時也
徹彼桑土者求賢於隠㣲也綢繆牖户者修敕其政事
也夫桑土者鴟鴞所以固其室也賢雋者明主所以固
其國也國既固巳雖有侮之者庸何傷哉臣竊見國家
每邉境有急羽書相銜或一方饑饉餓殍盈野則廟堂
之上焦心勞思忘寢廢食以憂之當是之時未嘗不以
將帥之不選士卒之不練牧守之不良倉廪之不實追
責前人以其備禦之無素也幸而烽燧息五糓登則明
<pb:KR4d0040_WYG_021-7b>
主舉萬壽之觴於上羣公百官歌太平縱娯樂於下晏
然自以為長無可憂之事矣嗚呼使自今日已徃四夷
不復犯邉水旱不復為災則可矣若猶未也則天幸安
可數恃哉陛下何不試以閒暇之時思不幸邉鄙有警
饑饉洊臻則將帥可任者為誰牧守可倚者為誰雖在
千里之外使之常如目前至於甲兵之利鈍金糓之盈
虚皆不可不前知而豫謀也若待事至而後求之則巳
晩矣夫四夷水旱事之細者也抑又有大於是者陛下
<pb:KR4d0040_WYG_021-8a>
亦嘗留少頃之慮乎詩云維此聖人瞻言百里維彼愚
人覆狂以喜此言逺謀之難知近言之易行也夫謀逺
則似迃似迃則人皆忽之其為害至慘也而無切身之
急為利至大也而無旦夕之驗則愚者抵掌謂之迃也
冝矣國家之制百官莫得乆於其位求其功也速責其
過也備是故或飬交飾譽以待遷或容身免過以待去
上自公卿下及斗食自非憂公忘私之人大抵多懐苟
且之計莫肯為十年之規况萬世之慮乎自非陛下惕
<pb:KR4d0040_WYG_021-8b>
然逺覧勤而思之日復一日長此不已豈國家之利哉
此臣日夜所以痛心泣血而憂也昔賈誼當漢文帝之
時以為天下之勢方病大瘇又苦&KR0979;盭又類辟且病痱
陛下視方今國家安固公私冨貴百姓樂業孰與漢文
然則天下之病無乃更甚乎失今不治必為痼疾陛下
雖欲治之將無及矣治之之術非有他竒巧也在察其
病之緩急擇其藥之良苦隨而攻之勿責目前之近功
期於萬世治安而已矣
<pb:KR4d0040_WYG_021-9a>
　　　重㣲
虞書曰兢兢業業一日二日萬幾何謂萬幾幾之為言
㣲也言當戒懼萬事之㣲也夫水之㣲也捧土可塞及
其盛也漂木石没丘陵火之㣲也勺水可滅及其盛也
焦都邑燔山林故治之於㣲則用力寡而功多治之於
盛則用力多而功寡是故聖帝明主皆銷惡於未萌弭
禍於未形天下隂被其澤而莫知所以然也周易坤之
初六曰履霜堅冰至霜者寒之始也冰者寒之極也坤
<pb:KR4d0040_WYG_021-9b>
之初六於律為林鐘於厯為建未之月陽氣方盛而隂
氣巳萌物未之知也是故聖人謹之曰履霜堅冰至言
為人君者當絶惡於未形杜禍於未成也繫辭曰知幾
其神乎君子知㣲知彰知柔知剛萬夫之望謂此道也
孔子謂魯哀公曰昧爽夙興正其衣冠平旦視朝慮其
危難一物失理亂亡之端君以此思憂則憂可知矣太
宗皇帝命詔宣使河州團練使王繼恩討蜀平之宰相
請除繼恩宣徽使太宗不許曰宣徽使位亞兩府若使
<pb:KR4d0040_WYG_021-10a>
繼恩為之是宦官執政之漸也宰相固請以繼恩功大
他官不足以賞之太宗怒切責宰相特置宣政使以授
之真宗皇帝欲與章穆皇后及後宫逰内庫后辭曰婦
人之性見珍寳財貨不能無求夫府庫者國家所以飬
六軍備非常也今耗散之於婦人非所以重社稷也真
宗深以為然遂止由是觀之先帝以睿明卓越防㣲杜
漸如此之深可不念哉昔扁鵲見齊桓侯曰君有疾在
腠理不治將深桓侯不悦曰醫之好利也欲以不疾為
<pb:KR4d0040_WYG_021-10b>
功及在血脉在腸胃桓侯皆不信及在骨髓扁鵲望之
遂逃去徐福言霍氏大盛冝以時抑制漢宣帝不從及
霍氏誅人為之訟其功以為曲突徙薪無恩澤焦頭爛
額為上客故未然之言常見棄忽及其已然又無所及
夫晏安怠惰肇荒滛之基竒巧珍玩發奢泰之端甘言
悲辭啓僥倖之塗附耳屏語開讒賊之門不惜名噐𨗳
僭逼之源假借威福授陵奪之柄凡此六者其初甚㣲
朝夕狎玩未覩其害日滋月益遂至深固比知而革之
<pb:KR4d0040_WYG_021-11a>
則用力百倍矣伏惟陛下思萬幾之至重覧大易之明
戒誦孔子之格言繼先帝之聖志使扁鵲得早從事毋
使徐福有曲突之嘆則可以修之於廟堂而德冒四海
治之於今日而福流萬世優㳺逍遥而光烈顯大豈不
美哉豈不美哉
　　　務實
周書曰若作梓材既勤樸斵惟其塗丹雘此言為國家
者必先實而後文也夫安國家利百姓仁之實也保基
<pb:KR4d0040_WYG_021-11b>
緒傳子孫孝之實也辨貴賤立綱紀禮之實也和上下
親逺邇樂之實也决是非明好惡政之實也詰姦邪禁
暴亂刑之實也察言行試政事求賢之實也量材能課
功狀審官之實也詢安危訪治亂納諌之實也選勇果
習戰鬬治兵之實也實之不存雖文之盛美無益也臣
竊見方今逺方窮民轉死溝壑而屢赦有罪廵門散錢
其於仁也不亦逺乎本根不固有識寒心而道宫佛廟
修廣御容其於孝也不亦逺乎統紀不明名噐紊亂而
<pb:KR4d0040_WYG_021-12a>
彫繢文物修飾容貌其於禮也不亦逺乎羣心乖戾元
元愁苦而斷竹數黍敲叩古噐其於樂也不亦逺乎是
非錯繆賢不肖混殽而鈎校簿書訪尋比例其於政也
不亦逺乎姦暴不誅寃結不理而拘泥㣲文紏擿細過
其於刑也不亦逺乎行能之士沉淪草野而考校文辭
指决聲病其於求賢不亦逺乎材任相違職業廢弛而
檢勘出身比類資序其於審官不亦逺乎乆大之謀棄
而不省淺近之言應時施行其於納諌不亦逺乎將帥
<pb:KR4d0040_WYG_021-12b>
不良士卒不精而廣聚虛數徒取外觀其於治兵不亦
逺乎凡此十者皆文具而實亡¶本失而末在譬猶膠板
為舟摶土為檝敗布為㠶朽索為維畫以丹青衣以文
繡使偶人駕之而履其上以之居平陸則渙然信可觀
矣若以之渉江河犯風濤豈不危哉伏望陛下¶撥去浮
文悉敦信實選任良吏以子惠庻民深謀逺慮以保安
宗廟張布綱紀使下無覦心和厚風俗使人無離怨别
白是非使萬事得正誅鋤姦惡使威令必行取有益罷
<pb:KR4d0040_WYG_021-13a>
無用使野無遺賢進有功退不職使朝無曠官察讜言
考得失使謀無不盡擇智將練勇士使征無不服如是
則國家安若泰山而四維之也又何必以文采之飾歌
頌之聲眩耀愚俗之耳目哉
　　　乞分十二等以進退羣臣上殿劄子¶(嘉祐六年/閏八月八)
　　　　(日/上)
臣竊以國家張官置吏任事乆則能否著能否著則<md:KR4d0040_SBCK_019-9b>¶黜
陟明黜陟明則職業修職業修則萬事理此古今¶致治
<pb:KR4d0040_WYG_021-13b>
之要術也今朝廷明知任官不乆之弊然不能¶變更者
其患有二一者仕進資途等級太繁若不踐¶歴無由擢
用二者嵗月叙遷有増無减員少人多無¶地可處此所
以熟視日乆而無如之何者也臣嘗不¶自知其愚賤私
為陛下慮之竊以今之所謂官者古¶之爵也所謂差遣
者古之官也官以任能爵以疇功¶今官爵混淆品秩紊
亂名實不副員數濫溢是以官¶吏愈多而萬事益廢欲
治而清之莫若於舊官九品¶之外别分職任差遣為十
<pb:KR4d0040_WYG_021-14a>
二等之制以進退羣臣謹¶具條列如左¶
　一十二等之制宰相第一兩府第二兩制以上第三<md:KR4d0040_SBCK_019-10a>¶　　三司副使知雜御史第四三司判官轉運使第五
　　提¶㸃刑獄第六知州第七通判第八知縣第九幕
　　職第¶十令録第十一判司簿尉第十二其餘文武
　　職任差¶遣並以此比類為十二等若上等有闕即
　　於次等之¶中擇才以補之¶
　一十二等之中舊無員數者並乞以即今人數為定
<pb:KR4d0040_WYG_021-14b>
　　員自今有闕則補不可更増¶
　一十二等之人徳行學術政事勇略錢糓刑獄文辭¶
　　各隨才授任其提㸃刑獄以上皆無罷滿之期知¶
　　州知縣縣令四年餘皆三年為滿未滿之間稱職¶
　　有功則改官益禄賞賜奬諭仍居舊任必須上等¶
　　有闕然後選擇遷補其不能稱職者則移易黜廢<md:KR4d0040_SBCK_019-10b>¶　　有罪者貶竄刑誅¶
　一同等之人雖名有尊卑事有閒劇地有逺近治有
<pb:KR4d0040_WYG_021-15a>
　　小大遇遷補之時不復以資任相壓皆合為一等
　　選¶擇進用¶
　一提㸃刑獄以上伏乞陛下與執政大臣親加詳擇
　　其¶知州以下委之審官院幕職以下委之流内銓
　　遇上¶等有闕即於次等之中取職業修舉功利及
　　民累經¶襃賞或有舉主數多者次取常調少過者
　　以次遷補¶
　一應磨勘合改京官人且依常調差遣須候上等有
<pb:KR4d0040_WYG_021-15b>
　　闕即取有功或舉主最多者以次遷補其自幕職
　　入¶知縣者並改京官¶
　一因資䕃得京官者分監當為三等初任皆入下等<md:KR4d0040_SBCK_019-11a>¶　　監當候中等上等有闕亦依簿尉令録之制取有
　　功¶或舉主多者以次遷補若知縣有闕則與幕職
　　混同¶遷補但不改官而巳仍自今後以資䕃授官
　　者須歴¶簿尉不得直除京官¶
　一應因貪虐不公或昏懦廢職坐除免停替之人永
<pb:KR4d0040_WYG_021-16a>
　　不得復舊等差遣内别無入已贓曽經叙理得差
　　遣¶或降充監當者五年之外有舉主五人以上聴
　　復舊¶等差遣¶
右十二等之制伏望裁擇或有可采乞下公卿大臣¶詳
議然後施行取進止¶
　　　乞施行制䇿劄子¶
右臣竊以國家本置六科葢欲以上觀朝政之得失下<md:KR4d0040_SBCK_019-11b>¶知元元之疾苦非為士人設此以為進取之階也臣¶昨
<pb:KR4d0040_WYG_021-16b>
差覆考應制舉人所試䇿竊見上等三人所陳國¶家大
體社稷至計其間甚有可采擇者伏望陛下取¶正本留
之禁中常置左右數加省覧以為儆戒其副¶本下之中
書令擇其所言合於當今之務者奏而行¶之使四方之
人皆知朝廷求直言之士非以飾虚名¶乃取其實用也
及臣前所獻五規雖智識闇淺辭語¶鄙陋然皆臣夙夜
盡忠竭誠以思治世之要道非指¶陳一事之得失於有
司無所施行亦望陛下以視朝¶之隙時取觀之庻幾於
<pb:KR4d0040_WYG_021-17a>
聖政或有萬分之益取進止¶
　
　
　
　
　
　
　
<pb:KR4d0040_WYG_021-17b>
　
　
　
　
　
　
　
　傳家集巻二十一¶
<md:KR4d0040_SBCK_020-1a>¶
<pb:KR4d0040_WYG_022-1a>
欽定四庫全書
　傳家集巻二十二　　　　宋　司馬光　撰¶
　　章奏五¶
　　　乞建儲上殿劄子¶(嘉祐八年閏八/月二十六日上)<md:KR4d0040_SBCK_020-2b>¶臣先<md:KR4d0040_SBCK_020-4b>¶於至和三年通判并州事日三曽上言乞陛下¶早
定繼嗣以遏亂源當是之時臣䟽逺在外猶不敢¶隠忠
愛死數陳社稷至計况今日侍陛下左右官以¶諌諍為
名竊惟國家至大至急之務無先於此若捨¶而不言專
<pb:KR4d0040_WYG_022-1b>
以冗細之事煩凟聖聴厭塞職業是臣懐¶姦以事陛下
罪不容於葅醢伏望陛下取臣曏時所¶進三狀少加省
察或有可取乞斷自聖志早賜施行¶如此則天地神祗
宗廟社稷羣臣百姓並受其福惟¶在陛下一言而巳取
進止¶
　　　乞建儲上殿第二劄子<md:KR4d0040_SBCK_020-6a>¶(尋<md:KR4d0040_SBCK_020-6b>¶有詔以濮王子/宗實知宗正寺)¶
臣近於前月二十六日上殿敷奏乞檢㑹臣在并州¶所
奏三狀早定繼嗣事陛下聖意昭然即垂聴納凡<md:KR4d0040_SBCK_020-7a>¶所宣
<pb:KR4d0040_WYG_022-2a>
諭皆非愚臣所能及此乃天神地祗保佑皇家¶實萬世
無疆之休也臣謂陛下朝夕當發德音宣告¶大臣施行
其事今將近一月未有所聞豈陛下以兹¶事體大慎選
宗室未得其人將左右之人有所間阻¶熒惑聖聴臣皆
不得而知也臣聞為人後者為之子¶也著於禮律皆有
明文漢孝成帝即位二十五年年¶四十五以未有繼嗣
立弟子定陶王欣為太子今陛¶下即位之年及春秋皆
巳過之豈可不為宗廟社稷¶深思逺慮哉况今亦未使
<pb:KR4d0040_WYG_022-2b>
之正東宫之名但願陛下¶自擇宗室仁孝聪明者養以
為子官爵居處稍異於¶衆使天下之人皆知陛下意有
所屬以係逺近之心¶俟他日皇子生復使之退歸藩邸
有何所傷此誠天<md:KR4d0040_SBCK_020-7b>¶下安危之繫願陛下决意而速行之
取進止¶
　　　論荒政上殿劄子
臣竊聞淮南両浙今嵗水災民多乏食徃徃羣軰相聚
操執兵仗販鬻私鹽以救朝夕至有與官軍拒鬭相殺
<pb:KR4d0040_WYG_022-3a>
傷者若浸淫不止將成大盗朝廷不可不深以為憂葢
由所司㩁之太急故抵冒為姦臣聞周禮以荒政十有
二聚民近者朝廷略以施行惟舎禁除盗賊二者似未
留意今赤子凍餒濵於溝壑柰何尚與之爭錙銖之利
豈為民父母之意哉臣謂陛下冝戒諭職司使明體朝
意稍弛鹽禁而嚴督盗賊緩課利不充之罰急羣行剽
刼之誅廢告捕私鹽之賞旌討擒彊暴之功棄聚斂之
小得保安全之大福除惡於纎介弭亂於未形最䇿之
<pb:KR4d0040_WYG_022-3b>
得者也取進止
　　　論勸農上殿劄子¶(嘉祐六年/上得㫖依)
臣聞食者生民之大本為政之首務也饑饉之世珠¶玉
金銀等於糞土惟糓之為寳不可一日無也今國¶家每
下詔書必以勸農為先然而農夫日寡㳺手日¶繁豈非
為利害所驅耶今農夫苦身勞力惡衣糲食¶以殖百糓
賦斂萃焉徭役出焉嵗豐則賤糶以應公¶上之須給債
家之求嵗㓙則流離異鄉轉死溝壑如¶是而欲使夫商
<pb:KR4d0040_WYG_022-4a>
賈末作之人坐漁厚利鮮衣美食者¶轉而縁南畮斯亦
難矣然則勸農者言也害農者政¶也天下生之者益少
食之者益多欲糓之無涸得乎¶哉為今之術勸農莫如
重糓重糓莫如平糴使諸路<md:KR4d0040_SBCK_020-8a>¶轉運使及州軍長吏遇豐
嵗能廣謀糴入官滿之日¶倉庫之實比於始至増羨多
者賞之其無水旱之災¶益兵之費而蓄積耗減者黜之
又令民能力田積糓¶者不以為家貲數如是則糓重而
農勸雖有饑饉¶常無流亡盗賊之患矣今嵗河北河東
<pb:KR4d0040_WYG_022-4b>
㳂邉糓糴至¶賤此亦國家所冝留意者也¶取進止
　　　論臣寮上殿屏人劄子(嘉祐六年九月二十/八日奉聖㫖依行)
臣等竊聞自先帝以來應兩府臺諌官等上殿奏事左
右侍臣悉皆屏退葢以君不宻則失臣臣不密則失身
重愼樞機不得不爾竊見近日臣寮上殿奏事左右侍
臣不遵舊制或有進至殿角板障門以裏與御坐相去
不過數歩陛下徳音及羣臣敷奏之語皆可聴聞其間
有機宻大事若致漏泄大為不便欲乞一依舊制今後
<pb:KR4d0040_WYG_022-5a>
應遇兩府臺諌官等上殿奏事其左右侍臣並於殿角
板障門外踏道下祗候仍乞委都知押班於兩邊板障
門外檢校如敢竊有覘聴者並具姓名聞奏勘罪施行
取進止
　　　論制䇿等第狀(既上而執政以&KR1906;所試進呈欲/黜之上曰其言切直不可棄也)
　　　　(乃降一等収/之即蘇轍也)
右臣近䝉差赴崇政殿後覆考應制舉人試巻内&KR3193;&KR1906;
両號所對策辭理俱髙絶出倫軰然&KR1906;所對命秩之差
<pb:KR4d0040_WYG_022-5b>
虚實之相養者一兩事與所出差舛臣遂與范鎮同議
以&KR3193;為第三等&KR1906;為第四等詳定官巳定從覆考竊知
初考官以為不當朝廷更為之差官重定復從初考以
&KR1906;為不入等臣竊以國家置此六科本欲取材識髙逺
之士固不以文辭華靡記誦雜傳為賢&KR1906;所試文辭臣
不敢復言但見其指陳朝廷得失無所顧慮於四人之
中最為切直今若以此不䝉甄收則臣恐天下之人皆
以為朝廷虚設直言極諌之科而&KR1906;以直言被黜從此
<pb:KR4d0040_WYG_022-6a>
四方以言為諱其於聖王寛明之德虧損不細臣區區
所憂正在於此非為臣已考為髙等苟欲遂非取勝而
已也伏望陛下察臣愚心特收&KR1906;入等使天下之人皆
曰&KR1906;所對事目雖有漏落陛下特以其切直收之豈不
美哉
　　　乞免北使状(嘉祐六年閏/八月六日上)
右臣竊知已降勅命差臣充北朝國信使臣縁名犯北
朝諱所行文字雖可以更改竊慮臨時語言不能記憶
<pb:KR4d0040_WYG_022-6b>
或有觸犯兼臣體羸多病性不耐寒若渉窮荒必生疾
病非敢自愛恐於王事有所廢闕伏望聖慈矜憫别賜
差官在於愚臣實為至幸
　　　第二狀(尋改/差人)
右臣先曽奏乞免充北朝國信使至今未奉朝㫖竊以
專對之任亦須擇才臣不惟名犯北朝諱及性不耐寒
兼臣不經接伴未能諳練南北事體資性拙訥恐辱王
命伏望聖慈矜察早賜選差曽經接伴之人充國信使
<pb:KR4d0040_WYG_022-7a>
所貴臨事不至闕誤
　　　論燕飲狀(嘉祐六年與/王樂道同上)
右臣等竊見今嵗以來災異屢臻日食地震江淮騰溢
風雨害稼民多菜色此正陛下側身克己眚禮蕃樂之
時而道路之言皆云陛下近日宫中燕飲㣲為過差賞
賚之費動以萬計耗散府庫調斂細民况酒之為物傷
性敗徳禹湯所禁周公所戒殆非所以承天憂民輔養
聖躬之道也陛下恭儉之徳彰信兆民議者皆以為後
<pb:KR4d0040_WYG_022-7b>
宫奢縱務相誇尚左右近臣利於賞賚陛下重違其請
屈意從之夫天以剛健為徳君以正固為事柰何狥後
宫左右之欲上忽天戒下忘民病中不為宗廟社稷深
自重惜臣等愚惑竊為陛下不取也伏望陛下當此之
際悉罷燕飲安神養氣後宫妃嬪進見有度左右小臣
賞賚有節及厚味腊毒之物無益奉養者皆不冝數御
以傷天和乃可以解皇天譴告之威慰元元困窮之望
保壽命無疆之休天下羣生不勝幸甚臣等區區納忠
<pb:KR4d0040_WYG_022-8a>
忘死惟陛下裁察
　　　論兩府遷官狀
右臣伏見朝廷因進用宰臣韓琦等凡兩府之臣盡遷
一官臣愚不明大體未識所謂竊恐從此相承遂為故
事凡公卿者百吏之表率今國家方以百吏繁冗思革
其弊而公卿無故一切遷官將何以使三百赤芾受爵
不讓者有所愧心哉况慶厯中陛下以數月不雨執政
之臣皆降一官以荅天戒今嵗日食地震河及江淮汎
<pb:KR4d0040_WYG_022-8b>
溢横流烈風淫雨賊傷五稼四方之民墊溺流餓不可
勝紀比於慶厯災害尤衆而兩府大臣無問新舊皆被
褒遷殆非所以仰承天心下慰衆庻之意也竊計大臣
當此之際亦必不敢受無名之賞伏望陛下因其辭讓
内惟樞密使副使不可以給諌及即中為之者依舊制
外其餘皆不遷官以飬大臣廉讓之節無使之負謗於
海内則其為徳澤愈厚矣
　　　論夜開宫門狀(有㫖劄送/皇城司)
<pb:KR4d0040_WYG_022-9a>
右臣竊聞今月二十五日十三公主薨其日宫中送殯
出城留宫門及城門至夜深方閉物情駭異以為非冝
雖陛下慈愛至深然門闕之禁不可不嚴若以式律言
之夜開宫殿門及城門者皆須有墨勅魚符其受勅人
具録所開之門并出入人帳送中書門下自監門衛大
將軍以下俱詣閤覆奏御注聴即請合符門鑰監門官
司先嚴門仗所開之門内外並立隊燃炬火對勘符合
然後開之符雖合不勘而開若勘符不合而為開及不
<pb:KR4d0040_WYG_022-9b>
承勅而擅開閉若得出入者剰將人出入其刑名輕者
徒流重者處絞今以乳兒出殯之故内自禁掖外逹郊
野諸門洞開一如晝日車馬徃來絡繹不絶出入之人
無復譏訶有如萬分之一姦險不逞之人雜處其間豈
可不為之寒心哉伏望陛下深鑒安危防㣲杜漸自今
宫殿門城門並須依時開閉非有急切大事勿復夜開
必不得巳須至夜開者即乞陛下親降手勅加以御寳
受勅之人仍冩出入人帳委宿衛當上之官衆共驗勅
<pb:KR4d0040_WYG_022-10a>
文真的然後覆奏候再見御批方請門鑰與監門官親
自監開依帳㸃閲人數放令出入即時下鏁進納門鑰
其宿衛監門官司若不見手勅及御批而輙敢開者依
不承勅而擅開閉律文施行雖有手勅御批不叅驗及
不親自監開㸃閲人數者依符雖合不勘而開律文施
行庻可以養萬乗之威尊消姦宄於未萌也
　　　乞矜恤陳洙遺孤狀¶(嘉祐六年九月/二十三日上)
右臣竊見殿中侍御史裏行陳洙資性忠果憂公忘¶私
<pb:KR4d0040_WYG_022-10b>
禀命不永奄辭聖世垂没之際猶上章奏搢紳之¶倫靡
不嗟惜冝有旌嘉異於諸臣家素貧乏孤遺頗¶衆歸葬
閩越道塗險逺伏望朝廷特賜矜憫依監察¶御史裏行
張宗誼例除子男一人官及乞降朝㫖下<md:KR4d0040_SBCK_020-8b>¶衢信建三州
候洙喪柩至彼差人防䕶津送前去亦¶足以示朝廷襃
直勸忠終始之恩也¶
　　　論環州事冝狀¶(嘉祐六年十/月初一日上)
右臣竊知環州熟户蕃部屯聚攻刼殺傷兵民雖犬¶羊
<pb:KR4d0040_WYG_022-11a>
之衆人面獸心緩之則驕急之則叛固其常性亦¶由將
吏恩不能懐威不能服信不能結勇不能斷平¶居無事
則擾之使亂及其陸梁又不能制是使戎狄¶順服王化
則侵苦不安桀驁鴟張則冨饒熾大凡邊¶境所以多事
未有不由此也夫以屬國小醜背誕不¶恭而國家不能
擒討使西北二敵聞之豈不益有輕¶漢之心伏望陛下
特詔陜西不干礙監司體量蕃部<md:KR4d0040_SBCK_020-9a>¶所以叛亂之因若果
由將吏撫御乖方所致即乞明¶行誅責以謝邊民更選
<pb:KR4d0040_WYG_022-11b>
良將能吏有方略者使之鎮¶遏分别蕃部善惡附順者
撫而安之以壊散其黨悖¶逆者討而誅之使永乆懾服
不然臣恐其日月浸深¶罪惡愈重自知不為朝廷所容
將外連西夏内結諸¶部黨與益衆氣燄益大乃為朝廷
旰食之憂非特䑕¶竊狗偷而巳也
　　　論蘇安静狀¶(嘉祐六年十/月初二日上)
右臣伏見朝廷近除帯御噐械蘇安静充内侍省押¶班
臣竊聞國家舊制兩省押班須年五十以上方得¶為之
<pb:KR4d0040_WYG_022-12a>
安静年未五十特䝉擢用臣恐自今已後内臣¶求進者
援以為例廼有年齒極少遂居衆首國之舊<md:KR4d0040_SBCK_020-9b>¶章因此隳
壞竊為朝廷重之伏望陛下追寢安静勅¶命以存典法
　　　論張方平狀¶(嘉祐六年十/月十四日上)
右臣竊聞近者秦鳯路經略安撫使知秦州張方平¶承
信邉人虚稱西夏㸃兵侵犯邉境惶擾失度閉門¶乗城
移牒鄰路索兵自救永興以西軍馬皆被抽發¶使近邉
之民轉相驚動關隴騷然仍飛奏上聞致朝¶廷憂疑已
<pb:KR4d0040_WYG_022-12b>
而接省皆無事實方平身為元帥繫一方¶安危舉措施
為衆所曕倚今乃怯懦輕發一至於此¶萬一疆埸實有
警急使方平當之豈不敗事臣竊恐¶敵國聞之得以闚
將帥之淺深益有輕中國之心非¶所以壯皇威鎮殊俗
也伏望朝廷治方平之罪嚴加<md:KR4d0040_SBCK_020-10a>¶譴謫更擇明智沈勇之
人以代其任庻幾國家藩屏¶得禦侮之臣可以髙枕矣¶¶¶¶¶¶¶¶¶
　　　論張方平第二狀<md:KR4d0040_SBCK_020-10b>¶右臣先於今月十四日上言秦鳳路經略安撫使張¶方
<pb:KR4d0040_WYG_022-13a>
平怯懦輕易乞更擇良將以代其任未䝉朝廷采¶納臣
聞將者成敗之機安危之本固不可以任非其¶人今方
平舉措輕脱震駭一方傳笑天下不才之跡¶章灼如此
而朝廷猶掩覆包含一無所問臣恐敵國¶聞之皆有窺
窬之志吏士覩之皆有輕侮之心是國¶家重惜方平而
輕棄秦隴也凡將帥能否患在不知¶既知其不能而任
之如故臣誠愚戇深所未逹議者¶或以為方平雖失於
倉猝然止於過為備禦若從而¶罪之恐自今守邉之臣
<pb:KR4d0040_WYG_022-13b>
聞有冦至皆不敢為備也臣¶竊以為不然所謂為備者
當平居無事之時簡其將¶佐訓其士卒嚴其壁壘利其
器械審其間諜逺其斥<md:KR4d0040_SBCK_020-11a>¶堠使朝夕之間常若冦至如是
則雖有猛鷙之敵不¶能犯也萬一犯之可以安坐而制
之耳何至狼狽如¶是哉臣聞方平在秦鳯專以貴倨自
處下情壅而不¶通自門墻之外皆可欺也况於兵民之
休戚戎狄之¶情偽方平安得而知之是以一旦承信虚
聲惶惑失¶㨿内驚諸郡上動朝廷此而不責典刑安用
<pb:KR4d0040_WYG_022-14a>
臣所以¶區區獻言不已者乃責方平之無備非責其為
備也¶伏望朝廷察臣前後所言明治方平之罪謫之逺
方¶以儆封疆之臣使皆豫為備禦不敢驕傲懈弛如方¶
平所為也<md:KR4d0040_SBCK_021-1a>¶　　　論張方平第三狀¶
右臣先曽上言秦鳳路經略安撫使張方平怯懦輕易
乞更擇人至今未䝉朝廷施行臣竊聞拓跋寛祚年齒
寖長猖狂好兵常分之外邀求無厭董氊㓙悍狡獪過
<pb:KR4d0040_WYG_022-14b>
其父兄朝廷官爵不滿其意頗懐怨懟與契丹結婚隂
相表裏此朝廷所當旰食而憂也秦州居二邊之交為
陜西四路之首軍馬民夷最號繁富而以怯懦輕易之
人守之是委羔豚於虎狼之蹊也臣竊為國家危之况
方平其他材識素無所長止以文辭致位至此姦險貪
猥士論共知今不可使之守邉事狀¶昭然而朝廷掩覆
其過曲加保全愛一人¶而失一方臣竊以為過矣伏望
陛下不以邉事為細而忽之速治方平之罪嚴加譴謫
<pb:KR4d0040_WYG_022-15a>
更擇沈勇曉兵之人以代其任不然必待有&KR0463;燧之警
然後易之則冦已深矣
　
　
　
　
　
　
<pb:KR4d0040_WYG_022-15b>
　
　
　
　
　
　
　
　傳家集巻二十¶二

<pb:KR4d0040_WYG_023-1a>
欽定四庫全書
　傳家集巻二十三　　　　宋　司馬光　撰
　　章奏六
　　　論公主宅内臣狀¶
右臣近聞有聖㫖令召前管句兖國公主宅内臣二¶人
復還本宅臣與楊畋龔鼎臣同有論列以爲非宜¶未䝉
允納臣聞父之愛子教以義方弗納於邪公主¶生於深
宫年齒㓜穉不更傳姆之嚴未知失得之理¶臣謂陛下
<pb:KR4d0040_WYG_023-1b>
宜導之以徳約之以禮擇淑慎長年之人¶使侍左右朝
夕教諭納諸善道其有恃恩任意非法<md:KR4d0040_SBCK_021-2a>¶邀求當少加裁
抑不可盡從然後慈愛之道於斯¶盡矣此二人嚮在主
第罪惡山積當伏重誅陛下寛¶赦斥之外方中外之人
議論方息今僅數月復令召還¶道路籍籍口語可畏殆
非所以成公主肅雍之美¶彰陛下義方之訓也臣實憤
悒爲陛下惜之伏望¶聖慈察臣愚忠追止前命無使四
方指目以爲過舉¶虧損盛徳非細故也
<pb:KR4d0040_WYG_023-2a>
　　　乞懲勸均稅官吏狀(嘉祐¶六年十一/月二十五日上)
右臣先奉¶勅與三司同共詳定均稅巳立條約下諸¶路
監司施<md:KR4d0040_SBCK_021-2b>¶行去訖竊以¶¶爲¶¶¶¶國家凡欲立事當先使賞¶罰明
白然後事無不成伏見職方員外郎秦植前通判徳州
事均五縣稅皆得平允並無人户辭訟若與庸¶愚之人
煩擾敗事同歸¶常調一無殿最則能吏解體必¶無成功<md:KR4d0040_SBCK_021-3a>¶伏望朝廷察¶其¶勤瘁優加酬奬并¶¶¶其餘均稅<md:KR4d0040_SBCK_021-3b>¶官吏随¶¶¶其
功過量行懲勸¶則來者覩之¶無不盡力矣<md:KR4d0040_SBCK_021-4a>¶
<pb:KR4d0040_WYG_023-2b>
　　　論以公使酒食遺人刑名狀¶(嘉祐七年正/月十九日上)
臣聞聖主之教尚忠厚而貴愷悌故詩有鹿鳴伐木¶旣
醉行葦羙宴好之相樂刺乾餱之失徳禮有幣帛饔¶餼
行於邦國贄獻飲酒施於卿黨是以風俗純和恊¶氣流
通漢景帝詔曰吏受所監臨以飲食免重其更<md:KR4d0040_SBCK_021-4b>¶議著令
丞相廷尉議曰吏及諸有秩受其官屬所監¶所治所行
所將飲食計償費勿論卓茂爲宻令民有¶言部亭長受
其米肉遺者茂曰凡人所以貴於禽獸¶者以有仁愛也
<pb:KR4d0040_WYG_023-3a>
鄰里饋遺此乃人道所以相親汝獨¶不欲修之寕能高
飛逺走不在人間邪民曰然則律¶何故禁之茂曰律設
大法禮順人情今我以禮教汝¶汝必無怨惡以律治汝
汝一門之内小者可刑大者¶可殺也近嵗以來中外有
司喜以微文刺舉苛細至¶於宴飲相從酒食相饋皆集
累成過詆以峻法曏聞¶知鎮戎軍曹脩受鄰州所送公
用酒已而自首法官¶處以贓罪陕西都轉運使彭思永
奏據密院劄子賈¶漸起請除舊例送酒食外不得買置
<pb:KR4d0040_WYG_023-3b>
金帛作土風贈<md:KR4d0040_SBCK_021-5a>¶遺并省司叅詳今後以公使錢買置珍
異等物及見¶錢送與人者並從違制定斷其收受人坐
贓論其有¶公使錢人受還荅之物入已准盗論今曹脩
因陳首¶雖免書罰尚負贓名使人疑惑乞明立條約朝
廷命¶有司叅議至今未決臣竊詳舊條之意明許以酒
食¶相遺其有公使錢人受還答之物正謂珍異見錢今¶
曹脩所受止於樽酒隨而自首已爲刻薄法官又以¶贓
罪加之剖析一條以爲二事不察人情不顧大體若¶朝
<pb:KR4d0040_WYG_023-4a>
廷因之遂爲著令臣恐忠厚之俗益衰媮薄之¶風遂長
百司庻尹無所措其手足虧損聖朝堂堂¶之化非細故
也臣今所言非爲曹脩除雪贓名欲望¶朝廷申明舊條
應以公使錢及財物贈遺人及受者各坐<md:KR4d0040_SBCK_021-5b>¶贓論其監臨
之官受所監臨或因使於使所及經過處¶受取者並准
律文處分即贈遺人而受其還答入已者¶准盗論並湏
贓滿五疋以上方得科罪其不滿五¶疋及以飲食之物
相饋餉者皆勿論如此則人情¶有以相接貪吏不能爲
<pb:KR4d0040_WYG_023-4b>
姦百司有所循守矣¶
　　　論諸科試官狀¶
右臣伏見朝廷取勘諸處發觧考試諸科官以所觧¶之
人到省十有九不中者臣竊惟國家本設諸科以求¶通
經之士有司專以上文下注爲問已爲弊法竊聞¶去嵗
貢院岀義題官更於弊法之中曲爲竒巧或離¶合句讀
故相迷誤或取巻末經注字數以爲問目雖<md:KR4d0040_SBCK_021-6a>¶有善記誦
之人亦不能對其於設科本意不亦逺¶乎是則罪在貢
<pb:KR4d0040_WYG_023-5a>
院岀義題官不在諸處發觧官也¶今舉人被黜巳非其
理又并發觧之官亦坐停替臣恐¶自此爲吏者益務竒
巧從學者益棄本原殆非所以省¶刑罰隆經術也伏望
朝廷更取本處觧發上件諸科試¶巻委官覆考其通粗
合格者特與免罪不合格者¶乃依法坐之仍勅貢院將
來科場選擇通經術曉大¶體之人充諸科岀義官依條
出義毋得更如今來詭僻¶苛細至時如有十有九不中
之人然後取勘本處觧發考¶試官依前後條貫施行如
<pb:KR4d0040_WYG_023-5b>
此則彼皆無辭於罰論¶者亦不以爲寃矣
　　　論上元令婦人相撲狀<md:KR4d0040_SBCK_021-6b>¶(嘉祐七年正月/二十八日上)
右臣竊聞今月十八日聖駕御宣徳門召諸色藝人¶各
進技藝賜與銀絹内有婦人相撲者亦被賞賚¶臣愚竊
以宣徳門者國家之象魏所以垂憲度布¶號令也今上
有天子之尊下有萬民之衆后妃侍旁命¶婦縱觀而使
婦人臝戯於前殆非所以隆禮法示四¶方也陛下聖徳
温恭動遵儀典而所司巧佞妄獻竒技以¶汚瀆聰明竊
<pb:KR4d0040_WYG_023-6a>
恐取譏四逺愚臣區區實所重惜若¶舊例所有伏望陛
下因此斥去仍詔有司嚴加禁約¶今後婦人不得於街
市以此聚衆爲戯若今次上元¶始預百戯之列即乞取
勘管句臣寮因何置在籍中¶或有臣寮援引奏聞因此
宣召者并重行譴責庶使¶巧佞之臣有所戒懼不敢導
上爲非禮也
　　　言張田狀(嘉祐七月二/月初八日上)
右臣竊聞朝廷差屯田員外郎張田充荆湖南路提㸃
<pb:KR4d0040_WYG_023-6b>
刑獄田之爲人傾邪險薄前知諌院唐介言之甚詳伏
計朝廷已熟知之提㸃刑獄專按察之柄繫一方休戚
今以傾邪險薄之人爲之誠未見其可况田曏者止自
通判資序權發遣三司判官因罪左遷知蘄州議者已
謂之太優今到任未及三年遂作監司臣竊恐士大夫
爭欲效田所爲以爲進取之㨗徑不惟任使失人抑亦
敗壊風俗伏望朝廷寢田新命更擇端士以代之實逺
方吏民之幸
<pb:KR4d0040_WYG_023-7a>
　　　言張田第二狀(嘉祐七年二月二十/日上尋改差知湖州)
右臣近曽上言張田不可充荆湖南路提㸃刑獄未蒙
朝廷施行臣竊以吏者民之紀綱提㸃刑獄吏之師帥
苟不得其人則一方咸受其弊又凡今之朝士自常調
進用者皆自此官爲始國家尤宜慎擇其人田資性險
薄色厲内荏毁譽岀其愛憎威福發於喜怒陵其可陵
佞其可佞真小人之雄傑而時俗以爲賢才夫不善之
人天下皆知其不善斯不足疾也惟衆人謂之賢而實
<pb:KR4d0040_WYG_023-7b>
不肖者君子疾之昔漢文帝欲以嗇夫爲上林令張釋
之以爲嗇夫利口㨗給恐天下隨風而靡唐太宗見進
士等第怪其無張昌齡王公謹名王師旦曰二人有文
無行恐變陛下風雅今提㸃刑獄其爲輕重非特上林
令與入等進士之比也臣願陛下必選忠厚方正實有
治行者爲之其飾僞行險躁於進取如田比者皆不可
用也臣今所言非專爲湖南之吏民亦爲國家重惜風
俗伏惟陛下察其愚忠其荆湖南路提㸃刑獄乞别賜
<pb:KR4d0040_WYG_023-8a>
擇人
　　　論李瑋知衛州狀(嘉祐七年二月二十八/日上公主降封沂國)
右臣竊聞駙馬都尉李瑋出知衛州兖國公主入居禁
中瑋所生母楊氏歸瑋兄璋之宅其公主宅祗應人等
悉令散遣外議籍籍無不怪愕伏以陛下始者追念章
懿太后選瑋使之尚主欲以申固姻戚冨貴其家今以
公主之故使李氏母子離析家事流落大小憂讋殆不
聊生豈始所以結婚之意哉近者章懿太后忌日陛下
<pb:KR4d0040_WYG_023-8b>
閲奩中之故物思平生之居處獨能無雨露之感悽愴
之心乎臣愚以爲陛下冝且㽞李瑋在京師其公主宅
祗應人等除作過者逺加竄逐岀外其餘並令如舊儲
偫什物皆按堵不移以俟嵗月之間徐以義理曉諭公
主庶幾囬意易慮率徳遵禮復歸本宅則中外之情無
不釋然不然公主必無復歸李氏之志者則今日致此
衆議紛紜煩瀆聖聰皆由公主縱恣胷臆無所畏憚數
違君父之命陵蔑夫家豈可使李瑋獨䝉斥逐岀外而
<pb:KR4d0040_WYG_023-9a>
公主爵邑請受全無貶損非所以示天下至公之道也
　　　論皇城司廵察親事官劄子(有㫖親事官/决杖配下軍)
臣等伏聞皇城司親事官奏報<md:KR4d0040_SBCK_021-7a>¶有百姓殺人私用錢物
休和事下開封府推鞫皆無事實欲勾元初廵察人照
勘其皇城司庇䕶不肯交付臣等竊以祖宗開基之始
人心未安恐有大姦隂謀無狀所以躬自選擇左右親
信之人使之周流民間密行伺察當是之時萬一有挾
私誣枉者則斧鉞隨之是以此屬皆知畏懼莫敢爲非
<pb:KR4d0040_WYG_023-9b>
今海内承平已踰百年上下安固人無異望世變風移
宜有釐革而因循舊貫更成大弊乃至帝室姻親諸司
倉庫悉委此屬亷其過失廣作威福公受貨賂所愛則
雖有大惡掩而不問所憎則舉動語言皆見掎摭臣等
常病國家擇天下賢才以爲公卿百官而猶不可信顧
任此厮役小人以爲耳目豈足恃哉今乃妄執平民加
之死罪使人幽繫囹圄横罹楚毒幸而不自誣服僅能
辨明若更不聽有司詰問元初廵察之人少加懲戒臣
<pb:KR4d0040_WYG_023-10a>
恐此屬無復畏憚愈加恣横使京師吏民無所措其手
足此豈合祖宗之意哉伏望朝廷¶指揮皇城司令送元
初廵察人下開封府推問本情或别有仇嫌或察訪鹵
莽各隨其狀依法施行仍自今後永爲定制庶可以塞
欺罔之源絶侵寃之門以全國家至公之道取進止
　　　論復置豐州劄子(嘉祐六年十二/月十四日上)
臣等伏見國家復置豐州故城仍差人知州此誠河西
險要之地修之甚便然其地勢孤絶外廹㓂境曏者王
<pb:KR4d0040_WYG_023-10b>
氏知州之時所部蕃族甚衆有永安來逺保寕三寨皆
以蕃族守之慶厯初拓䟦元昊攻䧟州城州民及三寨
蕃族盡爲所虜掃地無遺今州城之中但有丘墟瓦礫
環城數十里皆草莽林麓而已若建以爲州則湏復設
外寨備置官吏廣屯兵馬多積芻糧皆應調發内地之
民以奉之勞費甚大此所謂徇虚名而受實弊也頃年
朝廷欲修豐州城河東經畧司嫌其單外廼於其南數
十里築永寕堡其地窪下居兩山間䟽惡難守今旣修
<pb:KR4d0040_WYG_023-11a>
豐州則永寕堡&KR0359;在腹内無所復用臣等以爲不若遷
永寕堡於豐州故城其兵馬芻糧不更増益但擇使臣
有材畧者使守之不必假以知州之名仍召募蕃漢之
民使墾闢近城之田俟民物繁庶皆如其舊然後升以
爲州亦未晩也取進止
　　　論上元遊幸劄子(嘉祐七年正/月十二日上)
臣等伏見今嵗以祈糓改日之故車駕併以十三十四
日幸諸寺觀臣等竊惟上元觀燈本非典禮正以時和
<pb:KR4d0040_WYG_023-11b>
年豐欲與百姓同樂爲太平之榮觀而巳去嵗四方諸
州多罹水旱鰥寡孤獨流離道路伏計陛下念此未嘗
去心竊恐有司不明大體務循故事無所減損不稱陛
下子愛元元之意又連日遊幸在扵聖體亦爲煩勞伏
望陛下比之毎嵗特減逰觀之處以閔恤下民安養聖
神天下幸甚取進止
　　　論正家上殿劄子¶(嘉祐七年二/月初四日上)
臣先曽上言爲前管句兖國公主宅内臣等過惡至¶大
<pb:KR4d0040_WYG_023-12a>
乞不召還近聞傳宣入内内侍省令押上件内臣梁¶懐
吉赴公主宅依舊句當外議諠譁無不駭異臣聞¶太宗
皇帝時姚坦爲兖王宫翊善王有過失坦輒盡言¶諌正
王及左右皆患之左右教王詐疾踰月不朝太宗甚¶憂
之召王乳母入宫問王起居狀乳母曰王本無疾但¶以
翊善姚坦檢束太嚴王舉動不得自由鬱鬱成¶疾耳太
宗怒曰朕選端士爲王僚屬固欲導王爲¶善今旣不能
納用規諌而又詐疾欲朕逐去正¶人以求自便其可得
<pb:KR4d0040_WYG_023-12b>
乎且王年少不知出此皆汝輩<md:KR4d0040_SBCK_021-7b>¶教之耳命捽至後園杖
之數十召坦慰勉之太宗非¶不愛其子也誠以愛之則
莫若納之扵善若縱其所¶欲不忍譴訶適所以害之也
齊國獻穆大長公主¶太宗皇帝之子真宗皇帝之妹陛
下之姑於天下¶可謂貴矣然獻穆公主仁孝謙恭有如
寒族奉李¶氏宗親備盡婦道愛重其夫無妬忌之行至
今天下¶稱婦徳者以獻穆公主爲首獻穆公主豈不自
知¶其身之貴哉誠以貴而不驕然後能保其福禄全¶其
<pb:KR4d0040_WYG_023-13a>
令名故也臣謂陛下教子以義冝以太宗皇帝爲法¶公
主事夫以禮宜以獻穆公主爲法則風化流於四方聲¶
譽施於後世今陛下曲徇公主之意不復裁以禮法¶使
之無所畏憚䧟入於惡觸情任性以邀君父憎賤<md:KR4d0040_SBCK_021-8a>¶其夫
不執婦道將何以形四方之風垂來世之則易¶曰家人
嗃嗃悔厲吉婦子嘻嘻終吝此言家道尚¶嚴不可專用
恩治也伏望陛下斥逐梁懐吉等復¶歸前來貶竄之處
其公主左右之人欲使陛下召還梁¶懐吉等者皆教導
<pb:KR4d0040_WYG_023-13b>
公主爲不善之人也悉宜治其罪而¶逐之别擇柔和謹
愿者以補其缺仍戒勅公主以法¶者天下之公噐若屡
違詔命不遵規矩雖天子之子¶亦不可得而私庶幾有
所戒懼率循善道可以永¶保福禄不失善名不然衆人
所云甚可畏也取進止¶
　　　乞優老上殿劄子¶
臣聞古之聖王尊禮黄髪屬任以政者盖以其更歴¶天
下之事練習為治之體故也昔鬻熊年九十見文<md:KR4d0040_SBCK_021-8b>¶王文
<pb:KR4d0040_WYG_023-14a>
王曰老矣鬻熊曰君若使臣捕虎逐麋臣已老¶矣使臣
坐而䇿國事臣年尚少也近嵗以來大臣髙¶年者皆不
敢自安其位言事者又欲以擊摶大臣爲¶名從而攻之
此豈爲臣盡忠至公之道哉凡言事者當¶爲國家進賢
退不肖使其人無可取雖少壯何爲果¶有益於時雖老
何傷也臣竊見樞宻副使張昪屢以¶老疾辭位臣平生
與昪迹不相接無絲毫恩分然竊¶聞其爲人忠謹清直
不可干以私臣不敢上避聖主¶之疑下畏世俗之謗隐
<pb:KR4d0040_WYG_023-14b>
忠不言以利其身伏望陛下¶深念宥宻之地不可任非
其人先以聖意揣度若未¶能得賢於昪者則使昪且居
其位於事亦未有曠¶廢也若昪必不可留則願陛下慎
選徳望材噐爲衆所<md:KR4d0040_SBCK_021-9a>¶服知政體曉兵畧者以代之不可
以不擇其人之可¶否使循資累叙而爲之也取進止¶
　
　
　傳<md:KR4d0040_SBCK_021-9b>¶家集巻<md:KR4d0040_SBCK_021-10b>¶二十三

<pb:KR4d0040_WYG_024-1a>
欽定四庫全書
　傳家集巻¶二十四　　　　宋　司馬光　撰
　　<md:KR4d0040_SBCK_021-11a>¶章<md:KR4d0040_SBCK_021-11b>¶奏七¶
　　　辭知制誥狀¶(嘉祐七年三/月十四日上)
右臣近䝉中書召試制誥竊聞聖恩已除臣本官知¶制
誥續又令兼侍講數日之間寵命相繼在人爲榮¶於臣
甚懼竊以二職文士之髙選儒林之極致古之¶英雋尚
或難兼况於微臣愚陋無比一身二任力所¶不堪豈敢
<pb:KR4d0040_WYG_024-1b>
冒居以取顛覆聞之震恐瞀憤失據臣自¶少及長章句
之學粗嘗從師至於文辭實爲鄙野曏¶者辭免修起居
注非謂不能記録言動正恐循次而<md:KR4d0040_SBCK_021-12a>¶進典掌誥命取嗤
四方爲國大辱是以披心自歸至¶於四五誠慤不著不
蒙開允雖黽勉就職而夙夜惶¶懼未嘗少安近者被召
之日再欲具此奏陳又以比¶來朝廷擢用數人雖辭避
懇至未嘗得請而或者不¶諒其心以爲采名恐復虚發
如前所爲是以躊躇彷¶徨不免赴試除命旣降强顏忍
<pb:KR4d0040_WYG_024-2a>
耻亦欲就職以俟疵¶咎布彰自當退黜今者竊聞天章
閣侍講吕公著與¶臣同時被召公著辭譲不至朝廷已
除公著天章閣¶待制兼侍講臣廼始自悔恨輒以愚心
妄意朝廷當¶伏重誅臣雖無知若使亷譲有耻者棄置
不收貪冐¶苟得者進受華顯不惟虧聖朝風化亦使微
臣受四¶海之責將不得單斃其死所有除知制誥勅告
臣未<md:KR4d0040_SBCK_021-12b>¶敢祗受乞更擇文學兼茂與職業相稱之人以代
臣¶庶幾克叶逺近之望寛愚臣之罪其侍講恩命臣更
<pb:KR4d0040_WYG_024-2b>
不敢辭
　　　辭知制誥第二狀¶
右臣今月十四日曽有奏陳以知制誥之職非臣所¶堪
乞更擇人未䝉允許臣夙夜惶恐不知所措臣與¶吕公
著同時召試公著固辭得請而臣獨就職是公¶著亷譲
而臣無愧耻也臣雖甚愚誠不忍以身居下¶流䝉受衆
惡為世汚澤雖獲美官將何榮之有且公¶著沈厚淵懿
士林推服文學行能非臣之比名位寵¶禄臣安敢先之
<pb:KR4d0040_WYG_024-3a>
昔施氏卜宰皇句須吉施氏之宰有¶百室之邑與皇句
須邑使為宰以譲鮑國而致邑焉<md:KR4d0040_SBCK_021-13a>¶施孝叔曰子實吉對
曰能與忠良吉孰大焉少室周¶為趙簡子之右聞牛談
有力請與之戯弗勝致右焉¶簡子許之臣今自知不材
請釋美官以授能者雖不¶足比迹大賢庶幾得從皇句
須少室周之後其榮多¶矣伏望朝廷察其區區特賜矜
許其除知制誥勅告¶臣不敢祗受乞授公著或别擇人
不勝大幸
<pb:KR4d0040_WYG_024-3b>
　　　¶辭知<md:KR4d0040_SBCK_021-13b>¶制誥第三狀¶
右臣今月十四日十七日兩曽上奏辭免知制誥乞¶更
擇人未䝉開許臣聞明主商徳而序位忠臣量能¶而受
職是以分不亂於上能不窮於下治辯之要¶莫尚於斯
臣自知文字惡陋又不敏速若除拜稍多¶詔令填委必
閣筆拱手不能供給縱復牽合鄙拙尤¶甚暴之四逺為
人指笑又貽聖朝愧耻謂之乏賢故¶為公家之謀則莫
若用其所長營一身之私則莫若¶避其所短夕寐晨興
<pb:KR4d0040_WYG_024-4a>
慮之已熟始敢披陳干浼天聴¶剖肝瀝膽莫非懇到自
修注以來前後非一而昭昭¶之誠無由上逹屡觸報聞
不䝉省察或者謂臣修起¶居注自應知制誥與吕公著
不同公著當辭臣則當<md:KR4d0040_SBCK_022-2a>¶受凡自修注知制誥者非有祖
宗法令著於方冊特¶近嵗相承之例耳祖宗之時但取
庶官之中有辭藻¶者即知制誥不必皆以修注為之其
修注或改佗官¶不必皆知制誥也夫以資塗用人不問
能否比例從¶事不顧是非此最國家之弊法所宜革正
<pb:KR4d0040_WYG_024-4b>
者也又謂¶臣就試已畢不當復辭臣就試之日以為公
著辭¶未必免臣試未必中是以不辭今公著獲免而臣
沗¶恩命則今日辭之亦未為晩也且過而能改猶愈於¶
迷而不復見賢思齊猶愈於受爵不譲況臣修注之¶初
已嘗辭免至於四五而朝廷不允伏望聖慈特賜¶哀察
使臣服勤佗役惟力是視其知制誥勅告臣不¶敢祗受
乞更賜擇人
　　　辭知制誥第四狀
<pb:KR4d0040_WYG_024-5a>
右臣昨三次上奏辭免知制誥乞更擇人奉聖㫖令¶依
累降指揮不許辭譲便受告勅臣曏者承乏諌官¶首曽
上言以為致治之道任官最急人之材性各有¶所宜雖
以稷契臯䕫之賢皆守一官終身不易况今¶羣臣固非
其比當度材而授任量能而試職奏牘具¶存事可案騐
今臣自知文辭鄙野不足以充知制誥¶之職若止以修
起居注資塗相值循例序進恬而有¶之曽不愧畏是臣
但能譏評佗人曠官竊位而受爵¶不譲至於已斯亡此
<pb:KR4d0040_WYG_024-5b>
廼欺罔天聼静言庸違當伏共¶兠之誅以清唐虞之治
臣雖甚愚決不敢為伏望聖¶慈察臣前後所奏特賜允
從其知制誥乞别賜擇人<md:KR4d0040_SBCK_022-3a>¶所有勅告不敢祗受
　　　辭知制誥第五狀¶
右臣先曽四次上奏乞免知制誥别賜擇人奉聖㫖¶依
累降指揮不許辭譲令便受告勅臣㓜嘗渉學粗知¶臧
否豈敢以譎詐之心上欺君父顧人之材分各有¶所宜
若貪榮冒居使職業廢墜則探囊胠箧廼竊盗¶之微者
<pb:KR4d0040_WYG_024-6a>
皆不足誅也臣雖小人實不敢為是以曏者¶不辭於召
試之初而辭於吕公著免試之後誠欲果¶於得請不為
虚發故也今若因循苟且復徃就職則¶臣進退之迹自
可猜惑况於世人誰不譏笑如是則¶臣出入禁闥何心
自安陪接搢紳何施靣目顧視僮¶僕何以爲容是以違
犯天威不敢避死决求自免而<md:KR4d0040_SBCK_022-3b>¶詔命愈堅終未置捨臣
誠愚懵不識所謂意者朝廷¶以臣所言皆為矯偽不足
聴察邪若使臣言岀於矯¶偽當正典刑以警姦囬若出
<pb:KR4d0040_WYG_024-6b>
於至誠當從其所請使¶上無曠官下無竊位柰何前後
奏章上者直加屏棄¶不復省察區區之志何以自明若
以近例修起居¶注者必知制誥不可改易則臣竊觀先
朝以來修起¶居注不因罪累譴黜及親嫌相避而去為
佗官者劉¶騭知衛(一本/作衡)州潘慎修遷考功郎中許衮判吏
部南曹劉¶&KR0177;改工部員外郎兼侍御史知雜事丘雍充
淮南都¶大制置發運使徐奭充兩浙轉運使蔡齊改禮
部員¶外郎兼侍御史知雜事鄭向充两浙轉運(一本有/副字)使髙
<pb:KR4d0040_WYG_024-7a>
餗¶罷守本官陳詁充三司户部副使葉清臣充兩浙轉<md:KR4d0040_SBCK_022-4a>¶運(一本有/副字)使趙槩充天章閣待制楊察充江南轉運使蔡¶襄
知福州以是觀之雖近例亦不盡知制誥也臣今¶悃欵
廹切無以復加伏望聖慈特賜哀察若使臣得¶遂其志
是去罪辱而就顯榮雖日遷十官未足方其¶幸也所有
知制誥勅告臣必不敢祗受乞别賜擇人¶
　　　辭知制誥第六狀¶
右臣先曽五次上奏乞免知制誥别賜擇人奉聖㫖¶令
<pb:KR4d0040_WYG_024-7b>
臣依累降指揮不許辭譲便受告勅者臣聞晋王¶述每
受職不為虚譲其有所辭必於不受及遷尚書¶令其子
坦之諌以為故事應譲述曰汝謂我不堪邪¶坦之曰非
也但克譲自美事耳述曰既云堪何爲復<md:KR4d0040_SBCK_022-4b>¶譲臣竊重述
知為人臣陳力就列之體心常慕之臣¶自勝冠以來投
牒應舉入朝求仕豈偃蹇山林不求¶聞達之人邪顧力
有所不任則不敢盗國家禄位恐¶職事廢闕䧟於刑辟
耳故自度材分可以䇿勵雖髙¶位不敢辭不可强勉雖
<pb:KR4d0040_WYG_024-8a>
小官不敢受曏者蒙聖恩除¶館職諌官侍講皆不敢以
一言飾譲盖以館職掌比¶校文字諌官掌規正得失侍
講掌講觧經術皆不專¶以文辭為職故也今臣自修起
居注以來前後辭免¶章十餘上止為文辭鄙惡不堪典
誥命而已終未䝉¶朝廷賜察是以奏牘頗多喋喋不已
煩為時人所怪¶其愛臣者以為譲榮利惡臣者以為飾
虚詐要之¶二者皆未得臣之心夫有諸中而辭諸外然
後謂之<md:KR4d0040_SBCK_022-5a>¶譲若臣者無諸中而不敢為者也安得謂之譲
<pb:KR4d0040_WYG_024-8b>
哉譬¶如使羸夫負百鈞之重而予之千金羸夫必辭非
不¶欲金也力不任故也夫飾者内欲之而外不取將以¶
有求也今臣不就美官屡違詔命上怒下怪將抵¶罪誅
尚何求哉且苟能其官而固譲不止則是朝廷¶百官皆
無人可為非天下之通法也臣故謂如王述¶能則為之
不能則止為得其宜臣雖才非古人願附¶王述之志若
始者可受則不若勿辭亦既辭之則不¶可復受伏望聖
慈特加矜察其知制誥勅告臣必不¶敢祗受乞如前奏
<pb:KR4d0040_WYG_024-9a>
别賜擇人
　　　辭知制誥第七狀¶
右臣先曽六次上奏辭免知制誥乞更擇人奉聖㫖<md:KR4d0040_SBCK_022-5b>¶令
臣依累降指揮不許辭譲便受勅告者臣天性樸¶騃無
佗伎能惟守信誠是為操履平居與等輩語¶言猶不敢
欺罔况以奏牘聞於朝廷苟有毫髪不實不¶惟陛下睿
聖憲章嚴明天地鬼神亦所不容臣之愚¶意但以知制
誥之職當取天下文章髙妙逾衆絶倫¶者以充其選如
<pb:KR4d0040_WYG_024-9b>
臣野陋實不堪稱竭懇自歸前後非¶一而聖恩確然終
未開察臣竊自傷悼幸生盛明之¶世而昭昭之心無以
自列若黽勉包羞奉承詔㫖則¶天下之人皆謂臣已試
而復辭已辭而復就盖習知¶朝命重於改移因欲飾譲
以盗虚名如此則臣生負¶大罪死負餘愧雖進極榮顯
不若啜菽飲水長為布¶衣也臣今若得請於朝則不肖
之迹庶幾猶有以自明<md:KR4d0040_SBCK_022-6a>¶如其不然則矯偽之名至於身
没骨朽不可湔洗臣¶夙夜念此寢則不安食則失味進
<pb:KR4d0040_WYG_024-10a>
退遑遑身無所措¶是敢不避煩瀆冒犯天威伏望聖慈
哀其窮廹特寢¶恩命使得服役佗官以報萬一死不敢
辭若朝廷以¶臣頑蔽不恭乞治臣之罪削黜流放靡不
甘心所有¶知制誥勅告臣必不敢祗受乞如前奏别賜
擇人
　¶　　辭知制誥第八狀¶
右臣先曽七次上奏乞免知制誥奉聖㫖令臣依累¶降
指揮不許辭譲便受告勅者臣竊聞去嵗權御史¶中丞
<pb:KR4d0040_WYG_024-10b>
王疇上言近年以來中外臣僚或因較量差遣¶或因論
辨身計或因進以干譽或因罪而覬免肆為<md:KR4d0040_SBCK_022-6b>¶妄談輒形
奏章皆心語兩違情實交戾外示輕官爵¶之意以欺於
衆内實計分銖之利而争於上遺義忘¶耻至於要君用
詐而安為小人之行陛下聖度慈仁¶包荒盖慝悉置不
問彼小人者亦豈識恩徳之隆哉¶欲望朝廷應今後臣
下有要君作偽如前所陳者并¶岀宸斷便賜聴許如此
則罔上邀利者知所畏而士¶之行已有耻事君以誠者
<pb:KR4d0040_WYG_024-11a>
少加勸矣奉聖㫖今後臣僚¶所陳如有似此情渉詐慢
者令中書樞密院取㫖施¶行凡疇所言實近嵗之大弊
臣亦疾之如疇之志今¶臣自差修起居注以來前後辭
免十有三次若朝廷¶以臣為誠則何惜曲囬大恩從臣
所欲使臣不肖之¶迹稍有以自眀若以臣為詐則罔上
邀利章奏煩多<md:KR4d0040_SBCK_022-7a>¶無臣為甚臣願以身就譴謫以彰前令
之必行庶為¶陛下清此頽俗亦臣報國之一效也所有
知制誥勑¶告臣必不敢祗受乞别賜擇人
<pb:KR4d0040_WYG_024-11b>
　　　辭知制誥第九狀(尋䝉恩改天/章閣待制)¶
右臣先曽八次奏陳乞免知制誥奉聖㫖令臣依累¶降
指揮更不許辭譲便受告勅者臣以愚懇煩凟天¶聴前
後非一聖朝確然終不聴許臣誠戇昧不識所¶謂豈此
職非臣不可為邪將從臣之請則隳紊綱紀¶敗壊風俗
邪何請之之勤而拒之之堅也若以為非¶臣不可為則
方今辭臣滿朝英俊比肩舉而用之無¶不稱職若以為
隳紊綱紀敗壊風俗則臣之微志正¶欲朝廷無曠官羣
<pb:KR4d0040_WYG_024-12a>
下無竊位而已於綱紀風俗亦無<md:KR4d0040_SBCK_022-7b>¶所虧損不然者臣之
所為果誖理傷道朝廷令之不¶從諭之不入至於四五
至於八九侮慢威命無此為¶甚則當投之四荒以禦魑
魅豈有但已者也臣不勝¶廹切之誠伏望聖慈察臣前
後所奏或賜允從或加¶譴責其知制誥勅告臣必不敢
祗受¶
　　　除待制舉官自代狀¶
伏見三司度支判官尚書刑部郎中充集賢校理馮¶浩
<pb:KR4d0040_WYG_024-12b>
修己以謹與人以誠端良無邪恬淡不競居常處¶衆敦
大有容臨義據正堅彊不奪乆在文館屢更任¶使比材
量徳臣實不如今舉自代
　　　上殿謝官劄子<md:KR4d0040_SBCK_022-8a>¶(嘉祐七年五/月十一日上)
臣光伏䝉聖恩除天章閣待制兼侍講仍知諫院臣¶竊
以為方今國家之得失生民之利病大要不過擇¶人賞
罰豐財練兵數事而巳行道之人粗有智識者¶皆知之
患在朝廷不盡聞雖聞不力行耳朝廷不盡¶聞此諫官
<pb:KR4d0040_WYG_024-13a>
之罪聞而不力行則非臣等之所及也凡¶此數事臣前
忝諫官已嘗畧為陛下言之今陛下寘¶臣於侍從之列
留臣以諫争之職恩施愈隆責望愈¶重臣有生安敢愛
有言安敢隐伏願陛下擇其事之¶要重者特留聖心則
天下幸甚不然臣雖朝夕侍前¶徒汚名位而費廪禄於
公家之用果何益也取進止¶
　　　上謹習䟽¶(嘉祐七年六月/二十九日上)
月日具位臣光謹昧死上疏尊號皇帝陛下臣以駑<md:KR4d0040_SBCK_022-8b>¶蹇
<pb:KR4d0040_WYG_024-13b>
之質再為諌官荷陛下寵禄之優責任之重夙夜¶震恐
不遑寕處思極竭愚忠以報塞萬一顧𤨏𤨏細¶務皆不
足以煩凟聖聴竊以國家之治亂本於禮而¶風俗之善
惡繋於習赤子之啼無有五方其聲一也¶及其長則言
語不通飲食不同有至死莫能相為者¶是無佗焉所習
異也至於古今亦然有服古之衣冠¶於今之世則駭於
州里矣服今之衣冠於古之世則¶僇於有司矣衣冠烏
有是非哉習與不習而巳矣夫¶民朝夕見之其心安焉
<pb:KR4d0040_WYG_024-14a>
以為天下之事正應如此一旦¶驅之使去此而就彼則
無不憂疑而莫肯從矣昔秦¶廢井田而民愁怨王莽復
井田而民亦愁怨趙武靈¶王變華俗效胡服而羣下不
恱後魏孝文帝變胡服<md:KR4d0040_SBCK_022-9a>¶效華俗而羣下亦不恱由此觀
之世俗之情安於所習駭¶所未見固其常也是故上行
下效謂之風薰蒸漸漬謂之¶化淪胥委靡謂之流衆心
安定謂之俗及夫風化已失流¶俗已成則雖有辯智弗
能諭也彊毅不能制也重賞不能¶勸也嚴刑不能止也
<pb:KR4d0040_WYG_024-14b>
自非聖人得位而臨之積百年之功¶莫之能變也周易
履之象曰君子以辨上下定民志故天¶子之令必行於
諸侯諸侯之令必行於卿大夫士卿大夫士之¶令必行
於庶人使天下之勢如身之使臂臂之使指莫不¶率從
詩曰勉勉我王綱紀四方此體之本也昔三代之王¶皆
習民以禮故子孫數百年享天之禄及其衰也雖以晋¶
楚齊秦之彊不敢暴蔑王室豈其力不足哉知天下¶之
不已與也於是乎翼戴王命以威懐諸侯而諸侯<md:KR4d0040_SBCK_022-9b>¶莫敢
<pb:KR4d0040_WYG_024-15a>
不從所以然者猶有先王之遺風餘俗未絶於¶民故也
其後日已衰薄下陵上替晋平公之世魯子¶服回如晋
還謂季孫意如曰晋之公室將遂卑矣六¶卿彊而奢傲
將因是以習習實為常能無卑乎其後¶趙魏韓氏卒分
晋國習於君臣之分不明故也降及¶漢氏雖不能若三
代之盛王然猶尊君卑臣敦尚名¶節以行義取士以儒
術化民是以王莽之亂民思劉¶氏而卒復之赤眉雖羣
盜猶立宗室以從民望王郎¶矯託名氏而燕趙響應董
<pb:KR4d0040_WYG_024-15b>
卓之亂袁紹以誅卓為名¶而州郡雲合曹操挾獻帝以
令諸侯而天下莫能與¶之敵操之心豈不欲廢漢而自
立哉然沒身不敢為¶者畏天下之人疾之也自魏晋以
降人主始貴通才<md:KR4d0040_SBCK_022-10a>¶而賤守節人臣始尚浮華而薄儒術
以先王之禮為¶糟粕而不行以純固之士為鄙樸而不
用於是風俗¶日壊入於偷薄叛君不以為耻犯上不以
為非惟利¶是從不顧名節至於有唐之衰麾下之士有
屠逐元¶帥者朝廷不能討因而撫之㧞於行伍授以旄
<pb:KR4d0040_WYG_024-16a>
鉞其¶始也取偷安一時而已及其乆也則衆庶習於聞
見¶以為事理當然不為非禮不為無義是以在上者惴¶
惴焉畏其下在下者睽睽焉伺其上平居則酒肉金¶帛
甘言屈體以相媚恱得間則銛鋒利刄狠心詭計¶以相
屠膾成者為賢敗者為愚不復論尊卑之序是¶非之理
陵夷至於五代天下蕩然莫知禮義為何物¶矣是以世
祚不永逺者十餘年近者四五年敗亡相<md:KR4d0040_SBCK_022-10b>¶屬生民塗炭
及大宋受命太祖太宗知天下之禍生¶於無禮也於是
<pb:KR4d0040_WYG_024-16b>
以神武聪明躬勤萬幾征伐刑賞斷¶於聖志然後人主
之勢重而羣臣懾服矣於是翦削¶藩鎮齊以法度擇文
吏為之佐以奪其殺生之柄擥¶其金糓之富選其麾下
精銳之士聚諸京師以備宿¶衛制其腹心落其爪牙使
不得陸梁然後天子諸侯¶之分明而悖亂之原塞矣於
是節度使之權歸於州¶鎮員之權歸於縣又分天下為
十餘路各置轉運使¶以察州縣百吏之臧否復漢部刺
史之職使朝廷之¶令必行於轉運使轉運使之令必行
<pb:KR4d0040_WYG_024-17a>
於州州之令必¶行於縣縣之令必行於吏民然後上下
之叙正而紀¶綱立矣於是申明軍法使自押官以上各
有階級以<md:KR4d0040_SBCK_022-11a>¶相臨統小有違犯罪皆殊死然後行伍之政
肅而士¶用命矣此皆禮之大節也故能四征不庭莫不
率服¶汛掃九州以陟禹之迹至於真宗重之以明徳繼
二¶聖之志夙夜孜孜宣布善化銷鑠惡俗以至於今治¶
平百年頑民殄絶衆心咸安此乃曠世難成之業陛¶下
當戰戰慄慄守而勿失者也臣竊見陛下有中宗¶之嚴
<pb:KR4d0040_WYG_024-17b>
恭文王之小心而小大之政多謙譲不決委之¶臣下誠
使所委之人常得忠賢則可矣萬一有姦邪¶在焉豈不
危甚矣哉古所謂委任而責成功者擇¶人而授之職
業叢脞之務不身親之也至於爵禄廢¶置殺生予奪不
由巳岀不可也洪範曰惟辟作威惟¶辟作福臣之有作
威作福害於而家㓙於而國威福<md:KR4d0040_SBCK_022-11b>¶之柄一失於人而習
以為常則不可復收矣此明主¶之所慎也又頃以西鄙
用兵權置經畧安撫使緫一¶路之兵得以便冝從事及
<pb:KR4d0040_WYG_024-18a>
西事巳平因而不廢其河¶東一路緫二十二州軍曏時
節度使之權不能及矣¶唐始置㳂邉八節度亦如是而
巳以其權任太重故¶後世有䟦扈之臣洛誥曰毋若火
始燄燄厥攸灼叙¶弗其絶言慎其微也又將相大臣典
諸州者多以貴¶倨自恃轉運使欲振舉職業徃徃故違
戾而不肯從¶夫將相大臣在朝廷之時則轉運使名位
固相逺矣¶及在外為知州則轉運使統諸州職也烏得
以一身¶之貴庇一州之事轉運使不得問哉漢刺史以
<pb:KR4d0040_WYG_024-18b>
六百¶石吏督察二千石豈以名位之貴賤哉又自景祐
以<md:KR4d0040_SBCK_022-12a>¶來國家怠於乆安樂因循而務省事執事之臣頗行¶
姑息之政於是胥史讙譁而斥逐御史中丞輦官悖¶慢
而廢退宰相衛士凶逆而獄不窮姦澤加於舊軍¶人罵
三司使而法官以為非犯階級疑於用法朝廷¶雖特誅
其人而已停之卒復收養之其餘有一夫流¶言於道路
而為之變令推恩者多矣凡此數者殆非¶所以習民於
上下之分也夫朝廷者四方之表儀也¶朝廷之政如是
<pb:KR4d0040_WYG_024-19a>
則四方必有甚者矣於是元帥畏偏¶禆偏禆畏將校將
校畏士卒姦邢怯懦之臣至有簡¶省教閱使之驕惰保
庇羸老使之繁冗屈撓正法使¶之縱恣詆訾粟帛使之
憤惋甘言謟笑靡所不至於¶是士卒翕然譽之而歸怨
於上矣彼既為之則此效<md:KR4d0040_SBCK_022-12b>¶之下既言之則上從之前既
行之則後襲之苟彼為¶而此不效下言而上不從前行
而後不襲則怨怒聚¶於其身而禍亂生矣長此不已日
滋月益民之耳目¶習而安之此有以異唐之季世乎後
<pb:KR4d0040_WYG_024-19b>
魏孝明帝時征¶西將軍張彛子仲瑀上封事欲抑損武
人不預清品¶羽林虎賁千餘人焚彛第殺彛父子官為
收捕凶强¶者八人斬之其餘大赦以安之懐朔鎮人髙
歡時奉¶使至洛陽見之歸而散家財以結客曰朝政如
此事¶可知矣於是始有飛揚之志由是觀之紀綱不立
則¶姦雄生心矣夫祖宗苦身焦思以變衰唐之俗而陛¶
下髙拱熟視以成後魏之風此臣之所為陛下痛惜¶也
臣愚以為陛下當奮剛健之志宣神明之徳凡羣<md:KR4d0040_SBCK_022-13a>¶臣奏
<pb:KR4d0040_WYG_024-20a>
事皆察其邪正辨其臧否熟問深思求合於道¶然後賞
罰黜陟斷而行之則天下孰不曠然恱喜詩¶曰君子如
怒亂庶遄沮君子如祉亂庶遄已盖言無¶所臧否之為
患大也經略安撫使有征討之事則置¶之無事則當廢
之儻未能廢則軍事廹急不暇奏知¶者使專之可也其
餘民事皆委之州縣一斷於法或¶法重情輕情重法輕
可殺可徒可宥可赦並聴本州¶申奏決之朝廷何必出
於經略安撫使哉轉運使規¶畫號令行下諸州而諸州
<pb:KR4d0040_WYG_024-20b>
違戾不從者朝廷當辨其¶曲直若事理實可施行而州
將恃貴勢故違之者當¶罪州將勿罪轉運使將校士卒
之於州縣及所統之¶官或公卿大臣有悖慢無禮者明
著階級之法使斷<md:KR4d0040_SBCK_022-13b>¶者不疑將帥之官有廢法違道以取
恱於下歸怨於¶上者當隨其輕重誅竄廢黜公正無私
御衆嚴整者¶當量其才能擢用褒賞如是則上之人難
動而下用¶命矣上之人難動而下用命此所以尊朝廷
也上下¶已明綱紀巳定然後修儒術隆教化進敦篤退
<pb:KR4d0040_WYG_024-21a>
浮華¶使禮義興行風俗純羙則國家保萬世無疆之休
猶¶倚南山而坐平原也臣光昧死再拜上䟽¶
　
　
　
　
　
　
<pb:KR4d0040_WYG_024-21b>
　
　
　
　
　
　
　
　傳家集巻二十四¶
<md:KR4d0040_SBCK_023-1a>¶
<pb:KR4d0040_WYG_025-1a>
欽定四庫全書
　傳家集巻二十五¶　　　　宋　司馬光　撰
　　章奏八¶
　　　論因差遣例除監司劄子¶(嘉祐七年七/月九¶日上)¶
臣光竊以轉運使提㸃刑獄轉運判官等皆宣布國¶家
詔令督察官吏善惡一方之民休戚所繫事任至¶重不
可輕以授人伏見近嵗以來多以所厯差遣循¶例得之
不問其人賢與不肖有無績效至如真楚泗¶州之類雖
<pb:KR4d0040_WYG_025-1b>
云繁劇然民事至少賔客實多大抵能飾¶厨傳即為稱
職官滿之日徃徃擢為監司若其人實¶有材能政迹則
雖在他州亦當擢用若無以異於庸<md:KR4d0040_SBCK_023-1b>¶人則不當獨以此
數州為僥倖之津塗也臣欲乞應¶諸處知州軍有政迹
尤異及功效著明者特賜勅書¶奬諭仍令中書記録姓
名若轉運使提㸃刑獄轉運¶判官等有闕即采擇用之
其餘諸處差遣舊例得監¶司者今後亦皆寢罷得替日
依舊入常程差遣如此¶則官吏有所勸監司皆得人矣
<pb:KR4d0040_WYG_025-2a>
取進止¶
　　　論財利䟽¶(嘉祐七年/七月上)
月日具位臣光謹昧死上䟽尊號皇帝陛下臣聞昔¶楚
莊王以無災為懼曰天豈棄不糓乎范文子曰唯¶聖人
能外内無患然則嵗小不登邉鄙有警未必非¶國家之
福也伏見今春天乆不雨陛下憂勞於内公卿¶惶恐於
外豈不以公私之積素不充實若遇饑饉將<md:KR4d0040_SBCK_023-2a>¶無以相恤
乎一朝京師得雨逺方未徧則君臣釋然¶相慶不復以
<pb:KR4d0040_WYG_025-2b>
民食為念陛下安知來嵗之旱不甚於¶今嵗乎盖天降
災沴蠻夷猾夏㓂賊姦宄此堯舜所¶不能免也即不幸
有大水大旱方二三千里戎狄乘¶間而窺邉細民窮困
而為盜軍旅數起乆未有功府¶庫之蓄積已竭百姓之
生業已盡陛下當此之時將¶以何道救之乎臣不知陛
下與公卿大臣以此為必¶無而不足憂乎將以為有之
而不為之備俟事至然¶後憂之也若俟事至然後憂之
雖以陛下之聖明得¶益稷太公以為輔佐臣以為不及
<pb:KR4d0040_WYG_025-3a>
矣何則聖賢之治¶皆積以嵗月然後有功欲天下之家
給人足固不可¶一日具也周易既濟之象曰君子以思
患而豫防之<md:KR4d0040_SBCK_023-2b>¶思患而豫防之此其時矣失之愈逺救之
愈難柰何日復一日取適¶目前而已乎晋武帝時何曽
謂其子孫曰吾每見主¶上所說皆平生常語未嘗及經
逺大計吾子孫其及¶於亂乎其後五胡搆亂中州覆
沒生民塗炭幾三百¶年由是觀之上下偷安不為逺謀
此最國家之大患¶也詩曰哀哉為猷匪先民是程匪大
<pb:KR4d0040_WYG_025-3b>
猷是經維邇言¶是聴維邇言是争如彼築室於道謀是
用不潰于成¶方今之政何以異此此臣之夙夜所為痛
心疾首者¶也古之王者藏之於民降而不能乃藏於倉
&KR0338;府庫¶故上不足則取之於下下不足則資之於上此
上下¶所以相保也今民既困矣而倉&KR0338;府庫又虚陛下
儻¶不深以為憂而早為之謀臣恐國家異日之患不在<md:KR4d0040_SBCK_023-3a>¶於他在於財力屈竭而已矣今朝廷不循其本而救¶其
末特置寛恤民力之官分命使者旁午四出争言¶便冝
<pb:KR4d0040_WYG_025-4a>
以變更舊制米鹽靡宻之事皆非朝廷所當預¶者張設
科條不可勝紀或不如其舊益為民患或朝¶三暮四移
左於右其間果能利民者不過放散縣官¶之物以予民
耳是誠損上益下王者之仁政也然臣¶聞古之聖王飬
之有道用之有節上有餘財然後推¶以予民是以上下
交足而頌聲作矣今入者日寡出¶者日滋是所謂厭其
原開其瀆其竭可立而待也公¶家既竭不取諸民將焉
取之是徒有利民之名而無¶利民之實果何益哉夫寛
<pb:KR4d0040_WYG_025-4b>
恤民力在於擇人不在立¶法若守令得人則民力雖欲
毋寛其可得乎守令非<md:KR4d0040_SBCK_023-3b>¶其人而徒立苛法適所以擾民
耳自置此官以來於¶今累年臣訪之民間未聞其困弊
小瘳於前也然則¶為今之術柰何曰在随材用人而乆
任之在養其本¶原而徐取之在減損浮冗而省用之何
謂隨材用人¶而乆任之夫人之材性各有所宜雖周孔
之材不能¶徧為人之所為况其下乎固當就其所長而
用之¶今朝廷用人則不然顧其出身資叙何如耳不復
<pb:KR4d0040_WYG_025-5a>
問¶其材之所堪也故在兩禁則欲其為嚴助司馬相如¶
任將帥則欲其為衛青霍去病典州郡則欲其為龔¶遂
黄覇尹京邑則欲其為張敞趙廣漢司財利則欲¶其為
孔僅桑𢎞羊世豈有如此人哉故財用之所以匱¶乏者
由朝廷不擇專曉錢糓之人為之故也國初三<md:KR4d0040_SBCK_023-4a>¶司使或
以諸衛將軍諸司使為之判官則朝士曉錢¶糓者皆得
為之不必用文辭之士也先朝以數路用¶人文辭之士
寘之館閣曉錢糓者為三司判官曉刑¶獄者為開封府
<pb:KR4d0040_WYG_025-5b>
推判官三者職業不同趣舍各異莫¶相渉也然後人主
以時引對訪問以察之使令以試¶之積乆以觀之覈其
真偽辨其臧否考其功效然後¶進之退之未必厯其職
者皆須進用不可復退也故¶羣臣各宣其用而萬事交
舉矣夫官乆於其業而後¶明功乆於其事而後成是以
古者世官相承以為氏¶姓先朝陳恕領三司十餘年至
今稱能治財賦者以¶恕為首豈恕之材智獨異於人哉
盖得乆從事於其¶職故也至於副使判官堪其事者亦
<pb:KR4d0040_WYG_025-6a>
未數易也是以<md:KR4d0040_SBCK_023-4b>¶先帝屢行大禮東封西祀廣修宫觀而
財用有餘者¶用人專而任之乆故也近嵗三司使副使
判官大率¶多用文辭之士為之以為進用之資塗不復
問其習¶與不習於錢糓也彼文辭之士習錢糓者固有
之矣¶然不能專也於是乎有以簿書為煩而不省以錢
糓¶為鄙而不問者矣又居官者出入遷徙有如郵舍或¶
未能盡識吏人之靣知職業之所主已捨去矣臣頃者¶
判度支句院甫二年耳上自三司使下至檢法官改易
<pb:KR4d0040_WYG_025-6b>
皆¶徧甚者或更厯數人雖有恪勤之人夙夜盡心以治¶
其職人情稍通綱紀粗立則捨之而去後來者意見¶各
殊則曏之所為一皆廢壊况怠惰之人因循苟且¶惟思
便身不顧公家者乎如此而望太倉有紅腐之<md:KR4d0040_SBCK_023-5a>¶粟水衡
有貫朽之錢臣未知其期也凡百官莫不欲¶乆於其任
而食貨為甚何則二十七年耕然後有九¶年之食今居
官者不滿三嵗安得有二十七年之效¶乎臣愚以為朝
廷宜精選朝士之曉練錢糓者不問¶其始所以進或進
<pb:KR4d0040_WYG_025-7a>
士或諸科或門䕃先使之治錢糓¶小事有功則使之權
發遣三司判官事及三年而察之¶實效顯著然後得權
三司判官事又三年更有¶實效然後得為正三司判官
其無實效者退歸常調¶勿復収用其諸路轉運使不復
以路分相壓使之乆¶於其任有實效者或自權為正自
轉運副使為轉運¶使無實效者亦退歸常調勿復収用
毎三司副使闕¶則選三司判官及諸路轉運使功效尤
著者以補之<md:KR4d0040_SBCK_023-5b>¶三司使闕亦選於副使以補之三司使乆
<pb:KR4d0040_WYG_025-7b>
於其任能¶使用度豐衍公私富實者増其秩使與兩府
同而勿¶改其職如此則異日財用之豐耗不離於已不
得諉¶之他人必務為永乆之規矣其文辭之士則自有
資¶塗不必使為錢糓之吏以輕之也何謂飬其本原而¶
徐取之善治財者養其所自來而收其所有餘故用¶之
不竭而上下交足也不善治財者反此夫農工商¶賈者
財之所自來也農盡力則田善收而糓有餘矣¶工盡巧
則噐斯堅而用有餘矣商賈流通則有無交¶而貨有餘
<pb:KR4d0040_WYG_025-8a>
矣彼有餘而我取之雖多不病矣今之有¶司自謂能治
財者臣見之矣凍餒其民而豐積聚者¶也掃土以市禄
位而不恤後人者也捃拾麻麥而喪<md:KR4d0040_SBCK_023-6a>¶丘山者也保惜一
錢而費萬金者也不操白刃而為¶㓂攘者也姦巧簿書
而罔君上者也必曰養其所自¶來而收其所有餘則聞
者以為笑矣夫使稼穡者饒¶樂而惰㳺者困苦則農盡
力矣堅好便用者獲利浮¶偽侈靡者不售則工盡巧矣
公家之利捨其細而取¶其大散諸近而取諸逺則商賈
<pb:KR4d0040_WYG_025-8b>
流通矣農工商賈皆¶樂其業而安其富則公家何求而
不獲乎夫農天下¶之首務也古人之所重而今人之所
輕非獨輕之又¶困苦莫先焉何以言之彼農者苦身勞
力衣麤食糲¶官之百賦出焉百役歸焉嵗豐則賤貿其
糓以應官私¶之求嵗㓙則流離凍餒先衆人填溝壑如
此而望浮¶食之民轉而縁南畆難矣彼直生而不知市
井之樂<md:KR4d0040_SBCK_023-6b>¶耳苟或知之則去而不返矣故以今天下之民
度之¶農者不過二三而浮食者常七八矣欲倉廪之實
<pb:KR4d0040_WYG_025-9a>
其¶可得乎臣愚以為几農民租稅之外宜無有所預衙¶
前當募人為之以優重相補不足則以坊郭上户為¶之
彼坊郭之民部送綱運典領倉庫不費二三而農¶民常
費八九何則儇利戇愚之性不同故也其餘輕¶役則以
農民為之嵗豐則官為平糴使糓有所歸嵗¶凶則先案
籍賙贍農民而後及浮食者民有能自耕¶種積榖多者
不籍以為家貲之数如此則榖重而農¶勸矣彼百工者
以時俗為心者也時俗貴用物而賤¶浮偽則百工變而
<pb:KR4d0040_WYG_025-9b>
從之矣時俗者以在上之人為心¶者也在上好樸素而
惡滛侈則時俗變而從之矣其<md:KR4d0040_SBCK_023-7a>¶百工在官者亦當擇人
而監之以工致為上華靡為¶下物勒工名謹考其良苦
而誅賞之取其用不取其¶数則器用無不精矣彼商賈
者志於利而已矣今縣¶官数以一切之計變法更令棄
信而奪之彼無利則¶棄業而從他縣官安能止之哉是
以茶鹽棄捐征稅¶耗損凡以此也然則縣官之利果何
得哉善治財者¶不然將取之必予之將斂之必散之故
<pb:KR4d0040_WYG_025-10a>
日計之不足¶而嵗計之有餘此廼白圭猗頓之所知豈
國家選賢¶擇能以治財其用智顧不如白圭猗頓邪患
在國家¶任之不乆責近效而遺逺謀故也夫伐薪者刈
其條¶枚養其本根則薪不絶矣若并本根而伐之其得
薪¶豈不多哉後無繼矣是非難知之道也然有司不<md:KR4d0040_SBCK_023-7b>¶為
者彼其心曰吾居官不日而遷不立效扵目前以¶自顯
顧養財以遺後之人使為功吾何頼焉是非特¶有司之
罪也亦朝廷用人之法驅之使然也何謂減¶損浮冗而
<pb:KR4d0040_WYG_025-10b>
省用之昔太祖初得天下之時止有一百¶一十一州耳
江南兩浙西川富饒之土皆為異域又¶承五代荒亂之
餘府庫空竭豪傑棊布扵海内戎狄¶窺覦扵邉境戎車
歳駕四方多虞當是之時内給百¶官外奉軍旅誅除僣
偽賞賜鉅萬未嘗聞財用不足¶如今日之汲汲也陛下
承祖宗之業奄有四百餘州¶天下一統戎狄欵塞富饒
之土貢賦相屬承平積乆¶百姓阜安是冝財用羡溢百
倍扵前柰何竭府庫之¶所蓄罄率土之所有當天下無
<pb:KR4d0040_WYG_025-11a>
事之時遑遑焉專救<md:KR4d0040_SBCK_023-8a>¶經費而不足萬一有不可期之災
患將何以待之乎¶夫以國初之狹隘艱難財用冝不足
而有餘今日之¶廣大安寕財用冝有餘而不足陛下亦
嘗熟思其所¶以然之理乎得非太祖所養者皆有功有
用之人陛¶下所養者未必盡有功用乎臣竊見陛下天
性恭儉¶不好侈靡宫室苑囿皆因祖宗之舊無所更造
或隳¶頓荒翳不加修治飲饍衣服器皿帷帳適足供用
不¶極精華或苦惡弊綻亦不更易雖唐虞之土階三尺
<pb:KR4d0040_WYG_025-11b>
茅茨不翦殆無以過然左右侍御之人宗戚貴臣之¶家
第宅園圃服食器用徃徃窮天下之珍怪極一時之鮮¶
明惟意所欲無復分限以豪華相尚以儉陋相訾¶厭常
而好新月異而嵗殊是以費用不足則誅求無厭<md:KR4d0040_SBCK_023-8b>¶匄貸
不耻甚者或依慿詔令以發府庫之財假託供¶奉以糜
縣官之物真偽莫辨多少不會陛下聖度寛¶仁不欲拒
塞惡聞人過不加案詰至扵頒賜外廷之¶臣亦皆踰溢
常数不循舊規如曏者皇女初生所散¶包子之類費用
<pb:KR4d0040_WYG_025-12a>
不可勝紀臣嘗聞耆舊之人言先朝¶公主在宫中俸錢
不過月五千其餘後宫月給大抵¶倣此非時未嘗輕有
賜予雖有賜予亦不甚豐竊聞近日¶俸給賜予比於先
朝何啻数十倍矣漢明帝曰我子¶豈冝與先帝子等乎
夫等猶不可又况過之是以祖¶宗之積窮於賜予困於
浮費臣不能知其詳以外望¶度之什耗七八矣内藏已
虚而浸滛於左藏矣夫府¶庫者聚天下之財以為民也
非以奉一人之私也祖<md:KR4d0040_SBCK_023-9a>¶宗所為置内藏者以備饑饉兵
<pb:KR4d0040_WYG_025-12b>
革非常之費非以供¶陛下奉養賜予之具也今内藏庫
專以内臣掌之不¶領於三司其出納之多少積蓄之虛
實簿書之是非¶有司莫得而知也若皆以奉養賜予而
盡之一旦有¶饑饉兵革之事三司經費自不能周内藏
又無所仰¶斂之扵民則民已困竭得無狠狽而不支乎
此臣夙¶夜所懔懔也今陛下所以有唐虞之德而無唐
虞之¶治者其失在於不忍而好予不忍則不誅有罪好
予¶則不待有功不誅有罪則姦邪欺罔而不忌不待有
<pb:KR4d0040_WYG_025-13a>
功則貪佞徼幸而無厭治道之所以不格扵上下者¶凡
以此也昔韓昭侯有弊袴命藏之侍者曰君亦不¶仁者矣
不賜左右而藏之昭侯曰吾聞明主愛一嚬<md:KR4d0040_SBCK_023-9b>¶一笑嚬有
為嚬笑有為笑今袴豈特嚬笑哉吾必待¶有功者彼小
國諸侯猶能慎賞如是而國以富彊况¶以四海之主不
行無功徼幸之賞杜塞甘言悲辭之¶請則唐虞之治何
逺之有哉夫府庫金帛皆生民之¶膏血州縣之吏鞭撻
其丁壯凍餒其老弱銖銖寸寸¶而誅之今以富大之州
<pb:KR4d0040_WYG_025-13b>
終嵗之積輸之京師適足以¶供陛下一朝恩澤之賜貴
臣一日飲宴之費陛下何¶獨不忍於目前之羣臣而忍
之於天下之百姓乎夫¶以陛下恭儉之德擬乎唐虞而
百姓困窮之弊鈞於¶秦漢秦漢竭天下之力以奉一身
陛下竭天下之力¶以資衆人其用心雖殊其病民一也
此臣之所以尤¶戚戚者也又宫掖者風俗之原也貴近
者衆庶之法<md:KR4d0040_SBCK_023-10a>¶也故宫掖之所尚則外必為之貴近之所
好則下必¶效之自然之勢也是以内自京師士大夫外
<pb:KR4d0040_WYG_025-14a>
及逺方¶之人下及軍中士伍&KR0908;畆農民其服食器用比
於数¶十年之前皆華靡而不實矣曏之所有今人見之
皆¶以為鄙陋而笑之矣夫天地之産有常而人類日繁¶
耕者寖寡而㳺手日衆嗜欲無極而風俗日奢欲財¶力
之無屈得乎哉又府史胥徒之屬居無廪禄進無¶榮望
皆以㗖民為生者也上自公府省寺諸路監司¶州縣郷
村倉場庫務之吏詞訟追呼租稅徭役出納¶會計凡有
毫釐之事闗其手者非賂遺則不行是以¶百姓破家壊
<pb:KR4d0040_WYG_025-14b>
産者非縣官賦役獨能使之然也大半¶盡於吏家矣此
民之所以重困者也又國家比來政<md:KR4d0040_SBCK_023-10b>¶令寛弛百職隳廢
在上者簡倨而不加省察在下者¶侵盗而恣為姦利是
以毎有營造貿買其所費財物¶十倍扵前而所收功利
曽不一二此國用之所以尤¶不足者也又自古百官皆
有常員而國家用磨勘之¶法滿嵗則遷日滋月益無復
限極是以一官至数百¶人則俸禄有増而無損矣又近
嵗養兵務多不務精¶夫兵多而不精則力用寡而衣糧
<pb:KR4d0040_WYG_025-15a>
費衣糧費則府庫¶耗府庫耗則賜賚稀是以不足者豈
惟民哉兵亦貧¶矣䇿之失者無甚於此也凡此数者皆
所以竭民財¶者也陛下安得熟視而無所變更邪臣愚
伏願陛下¶觀今日之弊思將來之患深自抑損先由近
始凡宗¶室外戚後宫内臣以至外廷之臣俸給賜予皆
循祖<md:KR4d0040_SBCK_023-11a>¶宗舊規勿復得援用近嵗僥倖之例其踰越常分
妄¶有干求者一皆塞絶分毫勿許若祈請不已者冝嚴¶
加懲譴以警其餘凡文思院後苑作所為竒巧珍玩¶之
<pb:KR4d0040_WYG_025-15b>
物不急而無用者一皆罷省内自妃嬪外及宗戚¶下至
臣庶之家敢以奢麗之物夸眩相髙及貢獻賂¶遺以求
恱媚者亦明治其罪而焚毁其物於四達之¶衢專用樸
素以率先天下矯正風俗然後登用亷良¶誅退貪殘保
佑公直消除姦蠧澄清庶官選練戰士¶不禄無功不食
無用如此行之乆而不懈臣見御府¶之財將朽蠧而無
所容貯太倉之粟將彌漫而不可¶蓋藏農夫棄糧於&KR0908;
畆商賈譲財於道路矣孰與今¶日汲汲以應目前之求
<pb:KR4d0040_WYG_025-16a>
懔懔以憂將來之困乎夫食<md:KR4d0040_SBCK_023-11b>¶貨者天下之急務今窮乏
如是而宰相不以為憂意¶者以為非已之職故也臣願
陛下復置緫計使之官使宰¶相領之凡天下金帛錢糓
𨽻於三司及不𨽻三司¶如内藏庫奉宸庫之類緫計使
皆統之小事則官長專¶逹大事則謀於緫計使而後行
之嵗終則上其出入¶之数於緫計使緫計使量入以為
出若入寡而出多¶則緫計使察其所以然之理求其費
用之可省者以¶奏而省之必使嵗餘三分之一以為儲
<pb:KR4d0040_WYG_025-16b>
蓄備禦不虞¶凡三司使副使判官轉運使及掌内藏奉
宸䓁庫之¶官皆委緫計使察其能否考其功狀以奏而
誅賞之¶若緫計使乆試無效則乞陛下罷退其人更置
之議¶者必以為宰相論道經邦爕理隂陽不當領錢糓
之<md:KR4d0040_SBCK_023-12a>¶職是皆愚人不知治體者之言昔舜舉八愷使主后¶
土奏庶艱食貿遷有無地平天成九功惟叙周禮冡¶宰
以九職九賦九式九貢之法治財用唐制以宰相¶領鹽
鐡度支户部國初亦以宰相都提舉三司水陸¶發運等
<pb:KR4d0040_WYG_025-17a>
使是則錢糓自古及今皆宰相之職也今譯¶經潤文猶
以宰相領之豈有食貨國之大政而謂之¶非宰相之事
乎必若府庫空竭閭閻愁困四方之民¶流轉死亡而曰
我能論道經邦爕理隂陽非愚臣之¶所知也臣不勝狂
愚冒犯忌諱惟陛下裁察臣光昧¶死冄拜上䟽¶
　
　
　
<pb:KR4d0040_WYG_025-17b>
　
　
　
　
　
　
　
　傳家集巻二十五<md:KR4d0040_SBCK_023-12b>¶<md:KR4d0040_SBCK_024-1a>¶
<pb:KR4d0040_WYG_026-1a>
欽定四庫全書
　傳家集巻二十六¶　　　　宋　司馬光　撰
　　章奏九¶
　　　乞施行制國用䟽上殿劄子¶
臣近曽上䟽以即今公私財用率皆窮窘專奉目前¶經
費猶汲汲不足萬一有大水大旱饑饉相仍戎狄¶侵邉
盗賊羣起發兵誅討不時克定倉庫已空百姓¶又竭其
憂患不細必當早為之謀以救斯弊乞隨材¶用人使乆
<pb:KR4d0040_WYG_026-1b>
於其任務農通商以蕃息財物節省賜予<md:KR4d0040_SBCK_024-2a>¶裁損浮費又
以宰相領緫計使之職凡天下金帛錢¶糓屬於三司不
屬三司者緫計使皆領之嵗終則校¶其出入之数若入
少而出多則思其所以救補之術¶奏而行之常使嵗餘
三分之一以備饑饉軍旅非常¶之費其内外錢糓官之
長皆委緫計使察其能否考¶其功狀以奏而誅賞之此
誠當今之急務伏望陛下¶與公卿大臣定議早賜施行
取進止
<pb:KR4d0040_WYG_026-2a>
　　　乞召¶皇姪就職上殿劄子(嘉祐七年七/月二十七日)
臣伏見陛下以皇姪宗實知宗正寺宗實辭譲多日¶不
肯就職陛下兩次遣使者召令受勅中外之人無¶不欣
恱以為非陛下睿智聰明深謀逺慮㫁自聖志¶確然不
惑何以及此夫王者以大庇生民為仁安固<md:KR4d0040_SBCK_024-2b>¶基業為孝
仁孝之道莫大於此今陛下一舉而兩有¶之天下聞之
安得不喜又爵禄者人之所貪徃徃校¶量絲毫干求爭
訟不顧亷耻今宗實特受陛下簡㧞¶恩寵殊異而以榮
<pb:KR4d0040_WYG_026-2b>
為懼辭譲懇切首尾十月尚未受¶詔其智識操行必賢
於人益足彰陛下知人之明此¶天下所以尤喜也然陛
下之於宗實屬則父也尊則君¶也在禮父召無諾唯而
起君命召不俟駕今陛下兩¶遣使者召之宗實雖不受
恩命亦當入見面自陳述¶豈可在家堅卧不起臣愚伏
願陛下更遣近上内臣¶徃傳聖意責以禮法彼冝不敢
不來來則陛下面加敦¶諭使知聖心懇惻發於至誠彼
冝不敢不受如此則¶陛下仁孝之徳純粹光大本末如
<pb:KR4d0040_WYG_026-3a>
一無以復加此皆<md:KR4d0040_SBCK_024-3a>¶陛下即今所行而臣復區區進言者
誠欲陛下守之¶益堅行之不倦故也取進止¶
　　　論覃恩劄子¶(嘉祐七年七/月五日上)
臣光等伏覩今月三日御扎取今年季秋擇日有事¶於
明堂所有合行諸般恩賞一依南郊例施行臣等¶竊見
皇祐二年親祀明堂是時以初行希闊之禮文¶武臣僚
並轉一官今國家修舉舊禮乃是常典雖已¶誕告恩賞
一依南郊例然竊慮貪冒無識之人尚有¶希覬流言云
<pb:KR4d0040_WYG_026-3b>
云動揺中外况今庶官濫溢經費窘竭¶豈可復踵徃嵗
之失以増今日之弊伏望朝廷預先¶明降指揮言今嵗
所行明堂之禮更不覃恩轉官使¶中外咸知以絶僥倖
者之望取進止<md:KR4d0040_SBCK_024-3b>¶　　　請早令皇子入内劄子¶(嘉祐七年八月/二十七日上)
臣等伏聞擇今月二十五日差内臣宣皇子曙入内而
曙¶猶復稱病未入臣等竊以臣子有君命召不俟駕之
禮使¶者有受命不受辭之義今曙但以恐懼不敢便當
<pb:KR4d0040_WYG_026-4a>
陛<md:KR4d0040_SBCK_024-4a>¶下非常恩寵而所差内臣亦合以臣子事君父之禮¶
曉諭切責使即奉命豈得備禮致命黙然徃復殊不¶副
陛下聖意其今月二十五日宣曙内臣伏乞特行¶責降
以懲不職之罪况皇子之名本非官職無容避¶譲今詔
命巳下二十餘日而曙既為陛下之子禮當¶朝夕定省
偹人子之職不冝乆處外宅伏望聖慈速¶賜選差都知
御藥諭以君父之命不可違臣子之職¶不可闕敦廹切
責使即時入内并下太宗正司及本¶宫亦仰以禮敦遣
<pb:KR4d0040_WYG_026-4b>
不得更容遷延取進止¶
　　　乞直講不限年及出身劄子¶(嘉祐七年九/月一日上)
臣伏見國子監直講見缺数員乆而未補盖以近制¶須
年四十以上及進士九經出身方得為之臣愚以<md:KR4d0040_SBCK_024-4b>¶為學
官正冝取徳行經術可為師表之人不當限以¶苛法若
不察其人之賢愚而惟年齒出身之問則雖¶有徳行如
顔回經術如王弼皆終身不可為學官也¶又舊制學官
皆先試講說然後就職近嵗此法亦因¶循不行臣欲乞
<pb:KR4d0040_WYG_026-5a>
今後應國子監直講有闕許本監或¶兩制以上舉京朝
官選人有徳行經術者具姓名聞¶奏更不問年紀及出
身其國子監所舉者委學士或¶舎人院試兩制以上所
舉者委國子監試並須衆官¶聚㕔互舉疑義面試講說
擇其義理精通者保明聞¶奏方降勅差除若徳行邪僻
經術荒謬而輒敢舉薦¶保明者並乞嚴行朝典取進止¶
　　　乞復夏倚差遣劄子<md:KR4d0040_SBCK_024-5a>¶(嘉祐七年九/月十七日上)
臣先任通判并州事日准經畧司牒徃麟州勾當公¶事
<pb:KR4d0040_WYG_026-5b>
伏見通判本州事夏倚通敏恪勤勇於忠義苟利¶公家
不為身謀始與臣共議於屈野河西修堡以止¶西夏侵
耕及見管幹軍馬司公事郭恩恃勇輕敵倚¶與臣書稱
恩萬舉萬敗經畧司方行止約恩巳覆沒¶倚收撫散兵
孤城獲安既而倚與衆人一例獲罪降¶充監當及今五
年兩經大赦應當時河西連累之人¶罪稍輕者並已復
舊差遣惟倚尚合入知縣資叙比¶於衆人獨為困躓誠
可哀憐臣竊以倚當日知恩必¶敗而力不能制恩之敗
<pb:KR4d0040_WYG_026-6a>
績實非倚罪兼其人公忠材¶智誠有可稱不可專以一
眚掩其衆善伏望聖慈特¶與復通判差遣庶使任職之
臣知徇公獲罪終不能<md:KR4d0040_SBCK_024-5b>¶乆為身累有所勸慕取進止¶
　　　乞推恩老臣劄子¶(嘉祐七年九/月十九日上)
臣伏見皇祐二年陛下親祀明堂曽召前兩府杜衍¶任
布二人陪位及禮畢陛下推恩特賜衍布子男各¶一人
進士出身今陛下冄舉希闊之典亦曽召前宰¶相龎籍
陪位臣竊以籍曏守西邉宣力實多懐柔凶¶渠復歸皇
<pb:KR4d0040_WYG_026-6b>
化其在宰府屬蠻㓂慿陵震驚二廣翼賛¶聖謀廓清醜
類及告老之年精力猶壯堅辭榮禄去¶位家居實朝家
之碩臣方今之耆俊遇兹盛禮伏望¶陛下用杜衍任布
前例特推恩於籍子男一人以慰¶其心足以示養老優
賢増聖政之羙
　　　論董淑妃諡議䇿禮劄子<md:KR4d0040_SBCK_024-6a>¶(元祐七年九月/二十三日上)
臣伏見充媛董氏薨追贈婉儀又贈淑妃陛下親為¶之
輟朝掛服羣臣進名奉慰又命有司為之定諡及¶行䇿
<pb:KR4d0040_WYG_026-7a>
禮於𦵏日仍給鹵簿外廷之議皆以為董氏名¶秩本㣲
病亟之日方拜充媛今送終之禮太為崇重¶臣按古者
婦人無諡近世唯皇后有諡及有追加䇿¶命者妃嬪已
下未之有也鹵簿本以賞軍功未嘗施¶於婦人唯唐平
陽公主有舉兵佐髙祖定天下之功¶方給鼓吹後至中
宗時韋后建議始令妃主葬日皆¶給鼔吹非明主之令
典不足法也臣愚伏念陛下恭¶儉寡欲近嵗以來後宫
之寵絶無大盛過分著聞於¶外者此四方之人所以咨
<pb:KR4d0040_WYG_026-7b>
嗟頌詠歸仰聖徳也不意¶今兹以既沒之董氏而有司
謟曲妄崇虚飾以隳紊<md:KR4d0040_SBCK_024-6b>¶制度凟慢名器使天下之人疑
陛下隆於女寵甚非¶所以光益聖徳也况禮数既崇則
凡喪事所須用度必¶廣今明堂大禮新畢帑藏空虚賦
斂日滋元元愁困¶誠不宜更崇大後宫之喪以横増煩
費夫亡者雖加¶之虚名盛飾豈能復知而足以仰累聖
徳臣竊惜之¶伏望陛下特詔有司悉罷議諡及䇿禮事
其𦵏日更¶不給鹵簿凡喪事所湏務從減損不必盡一
<pb:KR4d0040_WYG_026-8a>
品之禮¶以明陛下薄於女寵而厚於元元也取進止¶
　　　論寺額劄子¶(嘉祐七年十/月四日上)
臣伏覩近降赦節文應天下係帳存留寺觀院舎自¶來
未有名額者特賜名其在四京管内者雖不係帳¶今日
已前蓋到舎屋及百間以上者亦賜名額竊以<md:KR4d0040_SBCK_024-7a>¶釋老之
教無益治世而聚匿㳺惰耗蠧良民此明識¶所共知不
待臣一二言也是以國家明著法令有¶創造寺觀一間
以上者聴人陳告科違制之罪仍即¶時毁撤盖以流俗
<pb:KR4d0040_WYG_026-8b>
戇愚崇尚釋老積弊巳深不可猝¶除故為之禁限不使
繁滋而已今若有人公違法令¶擅造寺觀及百間已上
則其罪已大幸遇赦恩免其¶罪罰可矣其棟宇瓦木猶
當毁撤沒入縣官今既不¶毁而又明行恩命錫之寵名
是勸之也臣聞為人上¶者洗濯其心壹以待民是以令
行禁止而莫敢不從¶今立法以禁之於前而發赦以勸
之於後則凡國家¶之號令將使民何信而從乎臣恐自
今以徃姦滑之¶人將不顧法令依慿釋老之教以欺誘
<pb:KR4d0040_WYG_026-9a>
愚民聚斂其<md:KR4d0040_SBCK_024-7b>¶財以廣營寺觀務及百間以上以湏後赦
冀幸今日¶之恩不可復禁矣方今元元貧困衣食不贍
仁君在¶上豈可復唱釋老之教以害其財用乎事有㣲
而患¶深令有近而害逺者此之謂也伏望陛下追改前
命¶應天下寺觀院舎不係帳者不以舎屋多少并依前¶
後勅條處分其昨來赦文内四京寺觀院舎雖不係¶帳
亦賜名額一節乞更不施行庶使號令為民所信¶而㳺
惰不能為姦也取進止
<pb:KR4d0040_WYG_026-9b>
　　　言賈黯劄子¶(嘉祐七年十/月十二日上)
臣伏見權知開封府賈黯本以文藝進身不閑吏事¶曏
在流内銓三班審官院已無聲迹可紀及尹京邑¶當繁
劇之任尤非所長區斷乖方怨嗟盈路伏乞朝<md:KR4d0040_SBCK_024-8a>¶廷量其
所能授以佗職别選差人知開封府庶合衆¶心取進止¶
　　　言王逵劄子¶(嘉祐七年十/月十九日上)
臣竊聞監兖州景靈宫王逵近降勅差知萊州逵暴¶戾
凶狡陵上虐下所至為害朝野具知今年齒巳衰¶猶汚
<pb:KR4d0040_WYG_026-10a>
仕籍若復授以一州使為長吏必恣行不法殘¶害民物
監司畏之莫敢詰問使一境之人何所控告¶伏望朝廷
檢會逵年紀及察逵平生事迹勒令致仕¶或只與監當
差遣永不得令親民取進止¶
　　　言王逵第二劄子(尋改除逵/西京留臺)
臣先曽上言新差知萊州王逵暴戾凶狡殘害民物乞
檢會逵年紀及平生事迹勒令致仕或只與監當差遣
至今未聞朝廷追改前命臣竊以善為政者視民如子
<pb:KR4d0040_WYG_026-10b>
見不仁者誅之如鷹鸇之逐鳥雀也故害民之吏患在
不知知而不除使戕賊良善不愛一州而愛一酷吏豈
為民父母之意哉伏望朝廷檢會臣前來所奏早賜施
行取進止
　　　言陳烈劄子(嘉祐七年十二/月十八日上)
臣等伏見朝廷曏以福州處士陳烈好學篤行動遵禮
法樂道養志名聞京師故舉之閭閻之中以為學官烈
辭譲未至今聞福建路提刑王陶奏據福州勘到烈為
<pb:KR4d0040_WYG_026-11a>
妻林氏疾病瘦醜遣歸其家十年不視陶因言烈貪汚
險詐行無纎完乞盡追奪前後所受恩命臣等素不識
烈不知其人果為如何惟見國家常患士人不修名檢
故舉烈等以奬勵風俗若烈平生操守出於誠實雖有
底滯迂闊之行不能合於中道猶為守節之士亦當保
而全之豈可毁壊挫辱疾之如讐書曰不恊于極不罹
于咎皇則受之古人所以禮九九市駿骨蓋以此也若
其内懐姦惡虧敗名教外飾詐偽沽釣聲利則朝廷曏
<pb:KR4d0040_WYG_026-11b>
者以為有道之士不次用之今乃醜行布於四方其為
愧耻亦不細矣其始者薦舉之人安可置其罪而不問
臣等欲望陛下委鄰路監司再行體量本人平生事迹
善惡虚實或選差公正官吏通儒術識大體者覆勘前
件公事若情理不至深重止於夫妻不相安諧則使之
離絶而已湔洗其過庶幾復伸眉於後又使四方節行
之士不憂橫辱得以安恬於閭里若實有醜惡之迹敗
亂名教則當嚴賜刑誅并治舉者之罪以明至公
<pb:KR4d0040_WYG_026-12a>
　　　論赦劄子¶(嘉祐七年十月/二十七日上)
臣伏見國家每下赦書輒云敢以赦前事言者以其¶罪
罪之誠欲恩澤下究而號令必信也比見臣僚多<md:KR4d0040_SBCK_024-8b>¶以私
意偏見奏赦前事乞不原赦或更特行編配重¶於不經
赦之人朝廷皆從其請若其人情理巨蠧必¶不可赦者
則國家當於約束勅及赦文内明白言之¶若所坐不至
甚重而特不赦是恩澤有所不均而同¶罪之人有幸有
不幸也且今刼盜殺人不死及雜犯¶死罪猶赦之而微
<pb:KR4d0040_WYG_026-12b>
罪不赦是則罪之輕重不繫於人¶主不刋之法令而決
於人臣一人之私意也況使經¶赦之人仍就編配得罪
重於不經赦者尤無謂也夫¶赦者誠非致治之道然朝
廷若能永無赦令使有罪¶者必刑斯人知恐懼莫敢犯
矣今既數下赦令而使¶大罪得免小罪被刑經赦者其
罰重不經赦者其罰¶輕臧否糾紛使百姓何所取信哉
臣愚欲望陛下自<md:KR4d0040_SBCK_024-9a>¶今犯罪之人情理巨蠧必不可赦者
乞於豫降約束¶勅内明白言之其餘並從赦文處分其
<pb:KR4d0040_WYG_026-13a>
有指赦作過¶情狀顯然不因臣僚奏請陛下聖意特不
原免者止¶宜依法施行亦不可使重於赦前之罪應昨
赦前犯¶罪不至編配而赦後特行編配者並乞放令逐
便庶使恩澤¶均一號令明信
　　　¶言夀星觀御容劄子¶(嘉祐七年十/二月三月上)
臣等前者伏覩陛下幸夀星觀奉安真宗御容當是時¶
臣等不知事之本末未敢進言自後方知本觀舊¶日止
有先帝時所畫夀星近因本觀管幹内臣吳知¶章妄有
<pb:KR4d0040_WYG_026-13b>
奏陳稱是先帝御容意欲張大事體廣有興¶修自為勞
効别圖恩賞陛下天性仁孝以為崇奉祖<md:KR4d0040_SBCK_024-9b>¶宗重違其請
遂更畫先帝御容以易夀星之像改為¶崇先觀知章既
得御容倚以為名姦詐之心不知紀¶極乃更求開展觀
地别建更衣殿及諸屋宇將近百¶閒制度宏侈計其所
費踰數千萬向去增益未有窮¶期臣等竊以祖宗神靈
之所憑依在於太廟木主而¶已自古帝王之孝者莫若
虞舜商之髙宗周之文武¶未聞宗廟之外更廣為象設
<pb:KR4d0040_WYG_026-14a>
然後得盡至誠也唯髙¶宗祭祀親廟微為豐數故傅説
曰黷于祭祀時謂弗¶欽禮煩則亂事神則難祖已曰祀
無豐于昵盖規之¶也後至漢氏始為原廟當時醇儒達
禮者靡不譏之¶況畫御容於道宫佛寺而又為夀星之
服其為黷也¶甚矣且又太祖太宗御容在京師者止於
興國寺啓<md:KR4d0040_SBCK_024-10a>¶聖院而已真宗御容已有數處今又益以崇
先觀是¶亦豐于昵也無乃失尊尊之義乎原其所來止
因知¶章妄希恩澤乃敢恣為誣罔興造事端致陷朝廷
<pb:KR4d0040_WYG_026-14b>
於¶非禮今既奉安御容難以變更若只就本觀舊来已¶
修屋宇固足崇奉所有創添屋宇伏乞一切停寢止¶令
有司以時侍奉所有知章誣罔聖聰依託御容妄¶有干
請廣興力役乞下所司取勘窮治姦狀明正其¶罪
　　　¶論儀鸞失火劄子(嘉祐七年八/月十一日上)¶¶¶
臣竊聞今月九日夜<md:KR4d0040_SBCK_024-10b>¶大慶殿前儀鸞司房内失火煙焰
已起燒及屋宇側¶近守宿之人知覺差早僅能救滅或
聞聖恩欲寛貸失火之人竊以宫省之内火禁不可不
<pb:KR4d0040_WYG_026-15a>
嚴嚮使救之稍緩為災不細¶伏望選差不干礙官一員
子細檢定火發¶蹤由委開封府依公盡理根勘從初失
火因依應干繫人等嚴賜施行所貴戒¶勵後¶人不敢懈
慢
　
　
　
　
<pb:KR4d0040_WYG_026-15b>
　
　
　
　
　¶
　
　
　傳家集巻二十<md:KR4d0040_SBCK_024-11a>¶六

<pb:KR4d0040_WYG_027-1a>
欽定四庫全書
　傳¶¶¶¶¶¶家<md:KR4d0040_SBCK_024-12b>¶集卷二十七¶　<md:KR4d0040_SBCK_025-1a>¶　　　宋　司馬光　撰¶
　　章奏十¶
　　　論后妃封贈劄子¶(嘉祐七年十二/月二十二日上)<md:KR4d0040_SBCK_025-1b>¶臣伏聞學士院新定後宫封贈父祖制度皇后與妃¶皆
贈三代臣竊以為不可夫禮之所慎在於尊卑之¶分别
嫌明㣲故國君沐粱大夫沐稷士沐粱盖以大夫¶貴近
於君故推而逺之以防僣偪之端士賤逺於君¶雖與之
<pb:KR4d0040_WYG_027-1b>
同物無所嫌也况后妃之際實治亂之本聖¶人於此尤
兢兢焉皇后敵體至尊母儀四海六宫之¶内無與等夷
妃品秩雖貴而皇后猶為女君今封贈¶之典混而為一
臣實懼焉雖陛下聖明宫壼之政貴¶賤有倫必無僣偪
之憂然非所以別嫌疑防萌兆垂¶法度示子孫也昔漢
文帝幸郎署慎夫人與皇后同¶坐中郎將袁盎引却慎
夫人席曰陛下既以立后慎¶夫人乃妾妾主豈可同坐
哉文帝善其言彼少頃同<md:KR4d0040_SBCK_025-2a>¶席盎猶以為不可而犯顔力
<pb:KR4d0040_WYG_027-2a>
爭况著之典䇿以為百¶世之法乎臣謹按天聖中遇南
郊大禮皇太后追贈¶三代太妃止贈二代然則妃贈三
代乃近嵗之失不¶可以不正也議者或謂外廷之臣凡
入兩府者皆贈¶三代妃正一品禮不可以後之臣竊以
為不然聖王¶制禮内外異宜不可均壹自宰相樞宻副
使名秩雖¶殊而比肩為臣共同職業俱贈三代不足為
嫌皇后¶與妃位次相亞而有妾主之分以此尤宜分別
名噐¶使之著明以防後世之有僣差不可鹵莽滅裂苟
<pb:KR4d0040_WYG_027-2b>
然¶而已也臣愚欲望陛下特降聖㫖改定新制自今後¶
唯皇后得贈三代自妃以下皆不過二代若以外廷¶之
臣封贈太優則乞自今後唯宰相樞宻使得贈三代<md:KR4d0040_SBCK_025-2b>¶自
參知政事以下止於二代庻幾得禮之宜取進止¶
　　　乞以假日入問聖體劄子¶(嘉祐七年三月/二十一日上)
臣等竊以休假之令盖愍羣臣職事勞苦故因節序¶使
得歸家享祀宴樂盡其私㤙今陛下聖體雖安然¶飲饍
起居尚未復舊將來寒食節假頓經七日羣臣¶不奉天
<pb:KR4d0040_WYG_027-3a>
顔曉夕之心豈能自安欲乞自入假以後毎¶隔日許兩
府及知雜御史以上一次問聖體仍乞召¶兩府入對便
殿所貴中外之人盡知陛下聖體康寕¶各獲安心取進
止¶
　　　乞遣告哀使劄子¶(嘉祐八年四/月九日上)
臣等竊見大行皇帝晏駕已近旬曰其告哀於契丹¶使
人尚未進發兼聞不曽素戒使者對答繼嗣之辭<md:KR4d0040_SBCK_025-3a>¶臣等
竊議深恐未便何則國家既與契丹約為兄弟¶遭此大
<pb:KR4d0040_WYG_027-3b>
喪立當訃告敵中刺探之人所在有之今天¶下縞素敵
中豈得不知而訃告之人尚未到彼敵謂¶中國有何事
故能不猜疑自古大宗無子則取於小¶宗以為後著在
禮典豈為國惡若敵人有問盡以實¶對有何所傷今問
繼嗣於使人而使人對以不知事¶體豈得便穏况陛下
初為皇子之時詔書已布告天¶下敵中安得不知今若
答以虗辭不足詐彼而適足¶取其笑侮耳國家自與契
丹和親以來五十有六年生¶民樂業令國有大故正是
<pb:KR4d0040_WYG_027-4a>
鄰敵闚伺之時豈可更接¶之失理自生間隙臣等願朝
廷早决此議令使人晝¶夜兼程進發若敵中問及繼嗣
皆以實告孔子曰<md:KR4d0040_SBCK_025-3b>¶言忠信雖蠻貊之邦行矣臣等愚意
竊以如此為便¶取進止¶
　　　上皇太后䟽¶(嘉祐八年四/月十三日上)
月日具位臣司馬光昧死再拜上䟽皇太后¶殿下羣生
無福大行皇帝奄弃天下皇帝繼統哀毁¶成疾未能親
政恭請殿下同决庶務臣愚伏計殿下¶念宗廟社禝之
<pb:KR4d0040_WYG_027-4b>
重為四海黎元之計不得已而臨之¶非中心所欲也若
皇帝聖體不日康寕殿下必推而¶不居若藥石未效則
殿下方且緫覽萬幾未暇自安¶故凡舉措動靜不可不
戒愼留心焉方今天下之勢¶危於累卵小大戰戰憂慮
百端若非君臣同心内外¶恊力夙夜勤勞以徇國家之
急則禍難之生豈可勝<md:KR4d0040_SBCK_025-4a>¶諱哉夫安危之本在於任人治
亂之機在於賞罰二¶者不可不察也若中外百官各得
其人賢能者進不¶肖者退忠直者親䜛佞者踈則天下
<pb:KR4d0040_WYG_027-5a>
何得不安任職¶之臣多非其人賢能者退不肖者進忠
直者踈䜛佞者¶親則天下何得不危賞不因喜罰不因
怒賞必有所¶勸罰必有所懲則天下何得不治喜則濫
賞怒則妄¶罰賞加於無功罰加於無罪則天下何得不
亂然則¶天下安危治亂不在於佗在於人主方寸之地
而已¶矣凡御下之道恩過則驕驕則不可不戢之以威
威¶過則怨怨則不可不施之以恩恩威之道聖人所以¶
制世御俗猶天地之有隂陽損之益之不失中和以¶生
<pb:KR4d0040_WYG_027-5b>
成萬物者也夫恩者欲物之親已也有時而生怨<md:KR4d0040_SBCK_025-4b>¶威者
欲物之畏已也有時而生慢小人之性恩過則¶驕驕而
裁之則怨矣爵禄賞賜妄加於人則其同類¶皆曰我與
彼才相若也功相敵也彼得之而我獨不¶得何哉是出
一恩而召羣怨也故曰恩有時而生怨¶也威嚴太盛則
人無所容刑罰煩苛則濫及無辜則¶其同類皆曰是過
也人誰無之彼既不免行將及我¶於是乎窮迫思亂為
其上者乃更畏恐而求姑息是¶始於嚴而終於慢也故
<pb:KR4d0040_WYG_027-6a>
曰威有時而生慢也如是則¶為人上者豈不至難哉盖
善為人上者不然恩必施¶於有功而罰必加於有罪恩
雖至厚而人不敢妒者¶何也衆人之所與也罰雖至重
而人無所怨者何也¶衆人之所惡也大行皇帝天性至
仁羣臣之功或未<md:KR4d0040_SBCK_025-5a>¶足言而賞之以厚罪或不可容而罰
之至輕善則善¶矣而小人不識大恩者或幾乎驕慢矣
臣竊意殿下¶今兹繼而為政必將糺之以嚴糺之以嚴
誠是也然¶天下之人&KR0386;濡大行皇帝聖澤日乆一旦暴
<pb:KR4d0040_WYG_027-6b>
加繩檢¶恐駭而離心伏願殿下徐以義理教之戒之有
不聴¶從而尤無良者然後加刑罰焉則誰敢不肅此善
之善者¶也徃者大行皇帝嗣位之初章獻明肅皇太后
保䕶¶聖躬綱紀四方進賢退姦鎮撫中外於趙氏實有
大¶功但以自奉之禮或崇重太過外親鄙猥之人或忝¶
汚官職左右䜛諂之臣或竊弄權柄此所以負謗於¶天
下也今殿下初攝大政四方之人莫不觀聴以占¶盛徳
臣以為凡名體禮數所以自奉者皆當深自抑<md:KR4d0040_SBCK_025-5b>¶損不可
<pb:KR4d0040_WYG_027-7a>
盡依章獻明肅皇太后故事以成謙順之羙¶副四海之
望大臣忠厚如王曽清純如張知白剛正¶如魯宗道質
直如薛奎者殿下當信之用之與共謀¶天下之事鄙猥
如馬季良䜛諂如羅崇勲者殿下當¶踈之逺之不可寵
以禄位聴采其言也臣聞婦人内¶夫家而外父母家况
后妃與國同體休戚如一若趙¶氏安則百姓皆安况於
曹氏必世世長享富貴明矣¶趙氏不安則百姓塗地曹
氏雖欲獨安其可得乎是¶故政者正也為政之道莫若
<pb:KR4d0040_WYG_027-7b>
至公臣願殿下熟察羣¶臣之中有賢才則舉之有功則
賞之雖賤如厮役憎¶如仇讎逺在千里之外皆不可弃
遺如此則人誰不¶勸矣羣臣之中職事不修則廢之有
罪則刑之雖貴<md:KR4d0040_SBCK_025-6a>¶為公卿親為兄弟近在耳目之前皆不
可寛假如此¶則人誰不懼矣夫為善者勸為惡者懼百
官稱職萬¶民樂業天下之安猶倚㤗山而坐平原也尚
何憂哉¶然後俟皇帝聖體平寜授以治安之業自居長
樂之¶宫坐享天下之飬則殿下聖善之徳冠絶前古光
<pb:KR4d0040_WYG_027-8a>
映¶後來雖周之文母漢之明徳不足比也臣備國家侍¶
從之臣以諫諍為職不勝區區之誠妄冒以聞伏惟¶殿
下置之几席少加聴察臣光昧死再拜上䟽¶
　　　言遺賜劄子¶(嘉祐八年四/月十五日上)
臣伏覩聖恩頒賜羣臣以大行皇帝遺留物如臣所¶得
已近千緡况名位漸髙必霑賚愈厚舉朝之内所¶費何
啻鉅萬竊以國家用度素窘復遭大喪累世所<md:KR4d0040_SBCK_025-6b>¶藏幾乎
掃地傳聞外州軍官庫無錢之處或借貸民¶錢以供賞
<pb:KR4d0040_WYG_027-8b>
給一朝取辦逼以捶楚當此之際羣臣何¶心以當厚賜
况將來山陵所須全未有備國信往來¶又當供億萬一
更有水旱軍旅之虞不知朝廷何以¶處之若國用不足
必重斂於民民巳困窮何以供命¶饑寒所驅必為盗賊
此乃安危之本願陛下深思熟¶慮勿以為細事而忽之
也臣誠知乾興之際曽有此¶例亦恐當時所賜不至如
此之多况當時帑藏最為¶富實今事力耗竭十無一二
豈可但云舊例不思損¶益况委質為臣共圗國事股肱
<pb:KR4d0040_WYG_027-9a>
耳目譬猶一體安則¶俱安危則俱危豈待多得金珠然
後輸忠盡力恐非¶所以遇士大夫之道也今天崩地坼
率土哀摧羣臣<md:KR4d0040_SBCK_025-7a>¶各遷一官不隔磨勘恩澤已厚誠不忍
更受賜物因¶公家之禍為私室之利伏望聖慈許令侍
從之臣各¶随其意進奉金帛錢物以助供山陵之費如
此則君¶恩下流臣誠上達上下相愛洽於至和既可以
少紓¶民力又不至有傷國體取進止
　　　言¶¶遺賜¶¶¶¶第二劄子¶(嘉祐八年四月/二十一日上)
<pb:KR4d0040_WYG_027-9b>
臣於今月十五日曽具劄子上言乞許令侍從之臣¶進
奉金銀錢帛以助山陵之費至今未聞降出臣¶示曽與
同輩具狀詣客省進物䝉批降指揮以乾興¶年中無此
例不令收接其事理本末臣已於前來劄¶子内一一奏
陳今更不敢重複有言竊以方今國家¶多虞人心危懼
正是朝廷斟酌時宜損益變通之際¶豈可不究利害但
詢舊例而已况所賜羣臣之物比¶舊例過多幾倍而羣
臣有所進獻則云舊例無之雖¶聖恩務在優隆然羣臣
<pb:KR4d0040_WYG_027-10a>
有亷耻之心者何面目以自¶安又州縣鞭撻平民逼取
錢物以濟一時之急不知¶乾興年中何嘗有此例也以
此見國家虗實緩急逐<md:KR4d0040_SBCK_025-8a>¶時不同豈可專執舊文不加裁
損今大喪之後内外¶困窮凡百在位之臣皆當焦心刻
已以救其患若受¶此非常之賜恬然有之曽不為愧則
士衆必曰我輩¶勞苦而所得㣲薄羣臣安坐而專享厚
利其心安得¶不怨百姓亦曰我輩剥膚椎髄以供賦斂
而浩浩入¶羣臣之家如泥沙不惜其心安得不怒近者
<pb:KR4d0040_WYG_027-10b>
怨逺者¶怒為國計者可以不深思逺慮乎是以臣輩區
區欲¶輸此物非謂可以増帑藏之富助用度之急也其
意¶盖以通上下之情慰逺近之心塞無厭之怨觧重斂¶
之怒伏望朝廷留心省察知其為安危之本非臣誇¶小
亷競小忠也臣今來并前來所奏劄子共二道並¶乞早
降付中書樞宻院同共商量施行取進止<md:KR4d0040_SBCK_025-8b>¶　　　上皇帝䟽¶(嘉祐八年四月/二十七日上)
月日具位臣司馬光昧死再拜上䟽皇帝陛下臣愚竊
<pb:KR4d0040_WYG_027-11a>
惟大行皇帝春秋未甚髙以宗廟社稷之重昭然逺¶覽
確然獨斷知陛下仁孝聦明可守大業擢於宗族¶之中
建為嗣子授以天下其恩德隆厚踰於天地固¶非㣲臣
所能稱述今不幸奄弃萬國陛下哀慕泣血¶以夜繼晝
過於禮制以至成疾中外聞者無不感泣¶知大行皇帝
能為天下得人治平之期企踵可待羣¶臣百姓不勝大
幸今者聖體痊平初臨大政四海之¶人拭目而視傾耳
而聴舉措云為不可不慎易曰君¶子以作事謀始召誥
<pb:KR4d0040_WYG_027-11b>
曰王乃初服嗚呼若生子罔不¶在厥初生自貽哲命夫
為政之要在於用人賞善罰<md:KR4d0040_SBCK_025-9a>¶惡而巳三者之得則逺近
翕然嚮風從化可以不勞¶而成無為而治三者之失則
流聞四方莫不觧體綱¶紀不立萬事隳頽治亂之原安
危之機盡在於是臣¶願陛下難之慎之精心審慮如射
之有的必萬全取¶中然後可發也陛下思念先朝欲報
之徳奉事皇太¶后孝謹撫諸公主慈愛此誠仁厚之至
過人逺甚臣¶願陛下雖天性得之復加聖心夙夜匪懈
<pb:KR4d0040_WYG_027-12a>
慎終如始¶以結億兆之心形四方之化則福禄流於子
孫令問¶垂於無窮矣古者人君嗣位必踰年然後改元
臣願¶陛下一循典禮勿有變更於中年也三年之喪自
天¶子逹於庶人一也自漢氏以來始從權制以日易月¶
臣願陛下雖仰遵遺詔俯徇羣情二十七日而釋服<md:KR4d0040_SBCK_025-9b>¶至
於宫禁之中音樂逰燕吉慶之事皆俟三年然後¶復常
以盡慎終追逺之義焉禮為人後者為之子故¶為所後
服斬衰三年而為其父母齊衰不杖期為所後者¶之親
<pb:KR4d0040_WYG_027-12b>
皆如子而為巳之親皆降一等蓋以特重於大¶宗則宜
降其小宗所以專志於所奉而不敢顧私親¶也漢宣帝
自以為昭帝後終不敢加尊號於衛太子¶史皇孫光武
起於布衣親冒矢石以得天下自以為¶元帝後亦不敢
加尊號於鉅鹿都尉南頓君此皆徇¶大義明至公當時
歸美後世頌聖至於哀安桓靈或¶自旁親入繼大統皆
追尊其祖父此不足為孝而適¶足犯義侵禮取譏當時
見非後世臣願陛下深以為¶鑑杜絶此議勿復聽也凡
<pb:KR4d0040_WYG_027-13a>
此數者伏計陛下聦明<md:KR4d0040_SBCK_025-10a>¶皆素知之然臣復區區進言者
誠懼不幸有謟諛之¶臣不識大體妄有關說自求容媚
陛下萬一誤加聴¶從聖言一出布聞於外則足以傷陛
下之義虧海内¶之望臣雖欲捐軀爭之亦無及已是以
不敢不先事¶而言庻幾聖德純粹完美不有秋毫之缺
使一夫竊¶議於草萊者臣之志也輕冒宸嚴不勝悃欵
惶悸之¶至伏兾留神裁察臣光昧死再拜上䟽¶
　　　言山陵擇地劄子
<pb:KR4d0040_WYG_027-13b>
臣竊聞大行皇帝欲以十二月(一本作/十月)二十七日大𦵏
而朝廷¶遣使案行山陵至今未知定處或云欲於永安
縣界¶之外廣求吉地臣愚以為過矣夫隂陽之書使人
拘¶而多畏至於䘮𦵏為害尤甚是以士庶之家或求塟<md:KR4d0040_SBCK_025-10b>¶地擇嵗月至有累世不塟者臣常深疾此風欲乞國¶家
禁絶其書而未暇也今山陵大事當守先王之典¶禮至
於塟書出扵世俗委巷之言司天隂陽官皆市¶井愚夫
何足問也古者天子七月諸侯五月大夫三¶月士踰月
<pb:KR4d0040_WYG_027-14a>
塟於北方北首未甞問歳月相山岡然考¶其子孫之吉
凶豈有異於今哉春秋書巳丑塟恭嬴¶雨不克塟庚寅
日中而克塟丁巳塟定公雨不克塟¶戊午日下昃乃克
塟然則雖云卜日亦當臨事制宜¶也周禮冢人掌公墓
之地先王之塟居中以昭穆為¶左右明不擇地形也然
而周有天下三十六王八百¶六十七歳盖王者受命於
天期運有常國之興衰在¶德之美惡固不繫塟地時日
之吉凶也且塟者藏也<md:KR4d0040_SBCK_025-11a>¶本以安祖考之形體得土厚水
<pb:KR4d0040_WYG_027-14b>
深髙敞堅實之地則¶可矣子孫豈可因以求福哉又曏
者國家以謹於時¶日之故堅用八日大歛自爾以來聖
躬有疾至今尚¶未平復隂陽無驗亦已明矣况國家自
宣祖以來塟¶於永安百有餘年官司儲偫素皆有備今
改卜佗所¶不惟縣邑官司更須創置亦恐大行皇帝神
靈眷戀¶祖宗未肯即安於新陵也凡科率之物期日逺
則民¶力寛而事易辦期日近則費愈多而事不集塼石
之¶類體重難移若山陵之處不使豫先知之則有司何
<pb:KR4d0040_WYG_027-15a>
以供辦百姓何以輸納至時暴加迫趣則一錢之物¶必
直十錢疲羸之民將不勝其弊矣伏望朝廷特賜¶指揮
案行山陵使等只於永安縣界舊陵側近選擇<md:KR4d0040_SBCK_025-11b>¶善地旬
日之内早定奪聞奏仍令有司豫先計度山¶陵的實合
用之物降下本處寛設期限使之備辦不¶得大約虗數
及妄立近限必使號令明信則事無不¶濟而民力不困
矣取進止¶
　
<pb:KR4d0040_WYG_027-15b>
　
　
　
　
　
　
　
　傳家集巻二十七¶
<md:KR4d0040_SBCK_026-1a>¶
<pb:KR4d0040_WYG_028-1a>
欽定四庫全書
　傳家集巻二十八¶　　　　宋　司馬光　撰
　　章奏十一¶
　　　論御藥寄資劄子¶(嘉祐八年五月/二十一日上)¶
臣伏見祖宗以來擇内臣謹信者勾當御藥院以其¶職
任最為親近恐名位寢崇嵗月稍久則權勢太重不可¶
制御故常用供奉官以下為之轉至内殿崇班則出為¶
外官此乃祖宗深思逺慮防微杜漸髙出前古詒謀¶萬
<pb:KR4d0040_WYG_028-1b>
世者也近嵗以來頗隳舊法居此任者往往闇理¶官資
請其俸給久而不去殊失祖宗之意深為不便<md:KR4d0040_SBCK_026-2a>¶今兹踐
祚之初所宜革去積弊率由舊章竊見勾當¶御藥院劉
保信等四人亦曽自陳乞因覃恩改任外¶官伏望皇太
后殿下皇帝陛下各依逐人所請將應¶自來内臣闇理
官資者並除正官授以外任别擇供¶奉官以下素知心
腹忠信謹慤之人使勾當御藥院¶仍自今後凡轉官至
内殿崇班以上者並湏出外以¶遵祖宗之制不得闇理
<pb:KR4d0040_WYG_028-2a>
官資依舊留任内廷差遣取¶進止¶
　　　乞令皇子伴讀官提舉皇子左右人劄子¶
臣伏見陛下差直史館王陶充皇子伴讀秘閣校理¶孫
思恭充本位說書此誠國家之首務聖哲之逺圖¶然臣
聞三代令王置師傅保以教其子又置三少與<md:KR4d0040_SBCK_026-2b>¶之燕居
至於左右前後侍御僕從之人皆選孝悌端¶良之士逐
去邪人毋得在側使之日見正事聞正言¶然後道明而
徳盛心愉而體安福被兆民功流萬世¶此教之所以為
<pb:KR4d0040_WYG_028-2b>
益也今陶等雖為皇子官屬若不日¶日得見或見而遽
退語言不洽志意不通未嘗與之¶論經術之精㣲辨人
情之邪正究義理之是非考行¶已之得失教者止於供
職學者止於備禮而左右前¶後侍御僕從或有佞邪讒
巧之人雜處其間出入起¶居朝夕相近誘之以非禮導
之以不義納之以謟諛¶濟之以詐偽雖皇子資性聦明
端慤難移然親近易¶習積乆易遷謟諛易入詐偽易感
如此則雖有碩儒¶端士為之師傅終無益也臣聞孟子
<pb:KR4d0040_WYG_028-3a>
曰雖有天下易<md:KR4d0040_SBCK_026-3a>¶生之物一日暴之十日寒之未有能生
者也吾見亦¶罕矣吾退而寒之者至矣又曰一齊人傅
之衆楚人¶咻之雖日撻而求其齊亦不可得也臣愚伏
望陛下¶多置皇子官屬博選天下有學行之士以充之
使每¶日在皇子側與皇子居處燕逰講論道義聳善抑
惡¶輔成懿徳其左右前後侍御僕從悉皆選小心端慤¶
之人使所屬官司結罪保明然後得入仍專委伴讀¶官
提舉覺察若有佞邪讒巧之人誘導皇子為非禮¶之事
<pb:KR4d0040_WYG_028-3b>
者委伴讀官糺舉施行即時斥逐不令在側若¶皇子自
有過失再三規誨不從者亦聽以聞如此則¶必進德脩
業日就月將善人益親邪人益疎誠天下¶之幸也大理
評事趙彦若孝友温良謹潔正固博聞<md:KR4d0040_SBCK_026-3b>¶强記難進易退
國子監直講李實好學有文脩身慎¶行祕閣校理孟恂
清純愷悌始終如一此臣之所知¶也伏望陛下擇此三
人及廣求其比以備皇子官屬¶臣推心盡忠不敢形迹
僣越妄言伏俟譴謫取進止
<pb:KR4d0040_WYG_028-4a>
　　　<md:KR4d0040_SBCK_026-4a>¶上兩宫疏¶(嘉祐八年六月/二十二日上)
月日具官臣司馬光昧死再拜上疏皇太后殿下皇帝
陛¶下臣聞天地交謂之㤗天地不交謂之否天地者上<md:KR4d0040_SBCK_026-4b>¶下之象也施諸人事君仁而臣忠父慈而子孝兄愛¶而
弟恭皆㤗也君不仁臣不忠父不慈子不孝兄不¶愛弟
不恭皆否也㤗則上下之情通内外之志和國¶以之治
家以之安否則上下之情塞内外之志乖國¶以之亂家
以之危治亂安危之分不在於他在於審¶察否㤗之端
<pb:KR4d0040_WYG_028-4b>
而已矣書曰立愛惟親立敬惟長始於¶家邦終於四海
自古聖王治天下之道未有不自孝¶慈始者也恭惟先
帝屬籍之親凡數百人獨以天下¶之業傳於聖明皇太
后承顧命之際鎮撫中外決定¶大䇿其恩徳隆厚踰於
天地何可勝言皇帝至性烝¶烝哀以執喪恭以致飬夙
夜憂勞以成疾疹其於慈¶孝之美可謂至矣然臣猶竊
有所懼不可不過慮於<md:KR4d0040_SBCK_026-5a>¶萬一先事而進言者臣聞金隄
千里潰於蟻壤白璧¶之瑕易離難合況社稷之重非特
<pb:KR4d0040_WYG_028-5a>
金隄也骨肉之親¶非特白璧也在於守之至謹執之至
固完美無間然¶後福祿無疆也夫姦邪之人專闚主意
苟有釁隙則¶因而乗之於是離間人君臣交構人父子
使之上下相¶疾内外相疑已然後得奮其詐謀以盗其
大權私其¶重利自古以來喪國敗家未有不由此者也
今雖睿¶聖在上朝廷清明中外之臣咸懐忠良然禍福
之原¶其來甚微舉措聴納不可不慎臣愚竊惟今日之
事¶皇帝非皇太后無以君天下皇太后非皇帝無以安
<pb:KR4d0040_WYG_028-5b>
天下兩宫相恃猶頭目之與心腹也皇帝聖體平寜¶之
時奉事皇太后承順顔色宜無不如禮若藥石未<md:KR4d0040_SBCK_026-5b>¶效而
定省温清有不能周備者亦皇太后所宜容也¶孔子曰
孝哉閔子騫人不間於其父母昆弟之言盖¶言誠信純
至表裏著明而他人不能間也孟子曰父¶子責善賊恩
之大者也葢言骨肉至親止當以恩意¶相原不當較錙
銖之是非也臣愚伏望皇帝常思孔¶子之言皇太后無
忘孟子之戒萬一姦人欲有開說¶渉於離間者當立行
<pb:KR4d0040_WYG_028-6a>
誅戮以明示天下使咸知讒佞¶之徒不能欺惑聖明也
方今天地鬼神羣臣百姓鳥¶獸草木皆恃兩宫以為安
若兩宫懽忻於上則天地¶鬼神得以歆其禋祀鳥獸草
木得以遂其生息況羣¶臣百姓孰不保首領以樂太平
之化哉臣狂瞽妄言¶不識忌諱惟知徇國不為身謀不
勝區區迫切之誠<md:KR4d0040_SBCK_026-6a>¶臣光昧死再拜上疏¶
　　　論夏國入弔劄子¶(嘉祐八年七/月十四日上)
臣伏聞夏國所遣使人前日不肯門見固求入對朝¶廷
<pb:KR4d0040_WYG_028-6b>
不許勒歸館舍臣愚竊以陛下繼統之初四夷之¶人皆
欲奉望天表窺覘聖徳又聞曏曽不安意謂未¶能視朝
所以犬羊之心敢爾桀黠今若深閉固拒不¶聴入見則
必疑有所隠避益足使之驕慢況即日陛¶下已御正殿
臣謂何惜紫庭數歩之地使之稽首拜¶伏瞻仰清光庶
㡬得識陛下神武之姿知必能鎮服¶四海歸至其國轉
相告語使其蠭蟻之衆心服氣沮¶不敢窺邊此所謂上
兵伐謀不待戰而屈敵者也取¶進止<md:KR4d0040_SBCK_026-6b>¶
<pb:KR4d0040_WYG_028-7a>
　　　論進賀表恩澤劄子¶(嘉祐八年七月/二十六日上)
臣竊見諸路轉運使提㸃刑獄知州軍等各遣親屬¶進
奉賀登極表至亰師朝廷不問官職髙下親屬逺¶近一
例推恩乃至班行幕職權知州軍或所遣之人¶不係親
屬者亦除齋郎及差使殿侍此葢國初承五¶代姑息藩
鎮之弊故有此例後來人主嗣位之初大¶臣因循故事
不能革正然以理推之國家爵祿本待¶賢才及有功效
之人今使此等無故受官誠為大濫¶況近日官吏繁冗
<pb:KR4d0040_WYG_028-7b>
十倍於國初之時朝廷深知其弊¶所以數年前别定條
制減省諸色奏䕃之數若進表¶之人皆得一官則併又
増數百入仕之人曏來減省¶奏䕃悉為虛設今縱不能
盡罷此等恩澤其進表人<md:KR4d0040_SBCK_026-7a>¶若係五服内親者或乞等第
授一官其五服外親及¶不係親屬者並量賜金帛罷去
庶幾少救濫官之失¶取進止¶
　　　乞簡省細務不必盡關聖覽上殿劄子¶
臣聞臯陶贊於舜曰元首明哉股肱良㦲庻事康哉¶葢
<pb:KR4d0040_WYG_028-8a>
言人君明則百官得其人百官得其人則衆事無¶不美
也又曰元首叢脞哉股肱惰哉萬事隳哉葢言¶人君細
碎無大略則羣臣不盡力羣臣不盡力則萬¶事皆廢壊
也此二者治亂之至要也荀子曰明主好¶要闇主好詳
主好要則百事詳主好詳則百事荒故¶為人君者自有
職事固不當詳察細務也然則人君¶之職謂何臣愚以
為量材而授官一也度功而加賞<md:KR4d0040_SBCK_026-7b>¶二也審罪而行罰三
也材有長短故官有能否功有¶髙下故賞有厚薄罪有
<pb:KR4d0040_WYG_028-8b>
小大故罰有輕重此三者人¶君所當用心其餘皆不足
言也臣伏見國家舊制百¶司細事如三司鞭一胥史開
封府補一廂鎮之類往¶往皆須奏聞崇政殿所引公事
有軍人武藝國馬芻¶秣之類皆一一躬親閱視此葢國
初艱難權時之制¶施於今日頗傷煩碎陛下龍興撫運
聖政惟新臣愚¶以為宜令中書樞宻院檢詳中外百司
自來公事須¶申奏取㫖及後殿所引公事其間不繫大
體非人君¶所宜身親者悉從簡省委之有司陛下飬性
<pb:KR4d0040_WYG_028-9a>
安身以¶專念人君之三職足以法天地之易簡致虞舜
之無¶為誠天下幸甚取進止<md:KR4d0040_SBCK_026-8a>¶　　　乞裁決機務上殿劄子(嘉祐八年八/月二十¶七上)
臣聞王言惟作命不言臣下罔攸禀令陛下以明徳¶令
望龍飛受命四海之内延頸傾耳渇聞聖政自踐¶阼以
來於今五月而陛下深執謙遜端拱淵黙羣臣¶奏事一
無可否中外之情深為鬰邑曏者猶謂聖體¶未安今御
殿聽政已遵舊式出入起居皆復常度而¶獨於萬幾未
<pb:KR4d0040_WYG_028-9b>
加裁決臣竊惑之詩曰弗躬弗親庶民¶弗信弗問弗仕
勿罔君子臣愚伏望陛下凡兩府及¶羣臣奏事稍留神
省察詢訪利害議論是非可則行¶之否則却之使四方
翕然瞻仰聖徳億兆羣生不勝¶幸甚取進止¶
　　　乞體量京西陜西災傷劄子(嘉祐八年九/月十二日上)
臣竊聞亰西陜西兩路自夏末以來殊少雨澤秋田豐
稔者所收不過五分枯旱之處所得尤薄而官司或務
為聚斂民有訴旱者不肯受接道路嗷嗷頗多怨讟已
<pb:KR4d0040_WYG_028-10a>
有流移就食他方者況此兩路昨來供應山陵百姓最
為勞苦朝廷尤宜優恤伏望特降詔㫖下兩路體量應
有災傷之處倍加存撫寛其租稅敢有抑塞旱狀不為
收接者嚴加譴責庶使困窮之民有所赴訴取進止
　　　言趙滋劄子(嘉祐八年九月/二十三日上)
臣累曽上言趙滋剛愎狂妄不可管軍及守邊必將敗
事近聞朝廷益加寵任令再知雄州臣愚瞽之言誠不
足采然竊聞曏時本路都轉運使唐介安撫使彭思永
<pb:KR4d0040_WYG_028-10b>
皆曽言滋罪狀今朝廷使之再任彼二人者必不肯同
心恊力以利公家但更相違戾窺伺得失雖容貎語言
外相包容其中心豈能坦然全無猜忌是朝廷激之使
交鬬也若監司將帥互相猜惡而欲使之安下民扞外
敵臣竊以為難矣伏望朝廷念河北一路繫國家安危
察滋所為皆夸誕不實授滋别路一閒慢差遣使上下
之情各獲自安不唯邊境保無他慮亦滋一身之福也
取進止
<pb:KR4d0040_WYG_028-11a>
　　　言趙滋第二劄子
臣先曽上言趙滋為人剛愎不可管軍朝廷不以為信
臣亦自恐聞聽未審不敢復有所陳自後又聞滋對契
丹使人禮貎驕倨不遵舊式近者又聞本路帥臣奏滋
任意行事恐致引惹竊以㬌徳以前契丹未和親之時
戎車嵗駕疆埸日駭乗輿暴露於澶淵敵騎慿陵於齊
鄆兩河之間暴骨如莽先帝深惟安危之大體得失之
至計親屈帝王之尊與之約為兄弟嵗捐金帛以餌之
<pb:KR4d0040_WYG_028-11b>
聘問往來待以敵國之禮陛下承統一遵故約夫豈以
此為不辱哉志存生民故也是以兵革不用百姓阜安
垂六十年今契丹所以事中國之禮未有闕也為邊臣
者當訓卒乗繕器械以戒不虞厚饔餼慎威儀以待使
者内不失備外不失好以副朝廷之意而已今滋數乗
客氣以傲使人争小勝以挑强胡苟為夸大於目前以
求一時之聲名而不顧國家永久之患臣恐釁隙一開
則朝廷未得髙枕而臥也昔孫蒯毁缾而曹衛構難鄫
<pb:KR4d0040_WYG_028-12a>
人漚菅而魯國喪邑渉佗捘手而晉失諸侯女子争桑
而呉師入郢故禍常起於細微而事或生於所忽凡二
國所以相交之道不可以不慎也雄州當虜之衝平居
則行李之所往來有事則戎馬之所出入典州之將不
可不精擇其人滋禀性狂狠恐不可久置於彼乞落軍
職徙之内地毋使邊將相效為國生事實天下幸甚取
進止
　　　乞撤去福寜殿前尼女劄子(嘉祐八年九月㫖二/十九日上尋得  依)
<pb:KR4d0040_WYG_028-12b>
臣竊見大行皇帝梓宫在福寜殿自啓菆以來每日裝
飾尼女置於殿前傅以粉黛衣之綺繡狀如俳優又類
戯劇臣不知其說果何謂也羣臣見者無不駭異或嘆
其失禮或黙有譏誚黷嫚威神莫甚於此殆非所以禆
助喪容觀示萬方伏望聖慈速令撤去孔子曰𦵏之以
禮此孝之大也臣願陛下因此特降聖㫖下有司應將
來靈駕進發以至䘮事凡儀仗送終之物有鄙俚無稽
不合禮典如此類者悉宜撤去無使四方之人有所觀
<pb:KR4d0040_WYG_028-13a>
笑取進止
　　　言遣奠劄子
臣聞禮為人後者為之子也孔子曰人未有自致者也
必也親喪乎又曰喪事不敢不勉故天子即位之初天
下所以瞻仰而歸心者唯在執喪盡禮而已矣恭惟仁
宗皇帝舉天下而授之陛下明睿獨斷人莫能間父母
能生陛下不能使陛下貴為天子富有四海至於萬世
子孫永饗天禄皆仁宗皇帝之厚徳不可忘也今靈駕
<pb:KR4d0040_WYG_028-13b>
發引逺就山陵天長地久永無還期痛毒惻怛無甚於
此伏望陛下至日若聖體稍安行禮之際威儀容止動
加矜慎擗踊哭泣過於哀毁以竭孝思之至報罔極之
恩結四海之心聳萬民之望盛徳本基盡在於是不可
以不嚴畏也此雖聖明所自知然臣區區尚欲以塵露
之微助山海之大庶幾萬一或有所益焉取進止
　　　論後殿起居劄子
臣竊見國家從來以垂拱崇政為便殿乗輿每旦先御
<pb:KR4d0040_WYG_028-14a>
垂拱退御崇政是以侍從近臣已於垂拱起居者非有
職事奏對更不復至崇政近嵗以來乗輿間日一御垂
拱有司不詳事體本末遂令學士待制及兩省官只赴
垂拱不赴崇政起居近以山陵未畢乗輿不御垂拱將
近旬月學士以下遂廢起居之禮豈有名為侍從近臣
而動踰旬月不得瞻望黼扆臣恐朝廷之儀由此相承
寖益訛謬欲乞今後應乗輿不御前殿並令學士待制
及兩省官赴後殿起居或以為太煩即令兩日一次起
<pb:KR4d0040_WYG_028-14b>
居取進止
　　　論皇地祗劄子(嘉祐八年九/月十九日上)
臣伏見今月十九日以大行皇帝諡號奏告天地宗廟
社稷皇地祗止於圓丘望告臣聞王者父天母地其尊
一也是故孝經曰事父孝故事天明事母孝故事地察
今社稷之祀位為上公猶特遣官奏告而皇地祗寓於
南郊下同腏食失尊卑之叙乖重輕之義考諸名體竊
所未安欲乞今後凡祭告皇地祗並遣兩府官一員詣
<pb:KR4d0040_WYG_028-15a>
北郊行事庶合禮意取進止
　　　論虞祭劄子(嘉祐八年十/一月三日上)
臣聞禮既𦵏而虞虞安也柩既藏矣孝子不忍一日離
其親恐精神彷徨無所依歸故祭以安之也然則虞者
孝子之事人主當親其禮非臣下所得攝也臣竊見今
月三日虞祭百官皆入就位而哭而陛下不親其禮使
宗正卿攝事臣竊惑之伏以永昭陵距亰師猶五頓木
主還未至之時不可一日不虞故使羣臣攝事今木主
<pb:KR4d0040_WYG_028-15b>
已達亰師近在内殿而有司不根禮意尚如途中使羣
臣行事於親疏之序有所不稱於哀恭之情有所未盡
臣恐聞見之人不知有司之失而歸責於陛下今未至
卒哭尚有三虞欲望自來日以後陛下親行其禮取進
止
　　　論虞祭第二劄子
臣昨日上言虞祭者孝子之事非臣下所能攝乞陛下
親行其禮陛下不以臣言為輕以為得禮已降聖㫖依
<pb:KR4d0040_WYG_028-16a>
臣所奏今日禮儀既具百官在庭而陛下不出復使宗
正卿攝事在列之臣無不愕然自失且昨日有司不為
陛下設親祭之禮猶可謂之有司之失若今日之事則
咎將誰歸此皆由臣憃愚以彰陛下之過臣之罪重惟
陛下裁之臣聞易曰不逺復無祗悔元吉孔子曰過而
不改是謂過矣伏望陛下來日雖聖體小有不康亦當
勉强親行其禮以解中外之惑取進止
　
<pb:KR4d0040_WYG_028-16b>
　
　
　
　
　
　
　
　傳家集巻二十八

<pb:KR4d0040_WYG_029-1a>
欽定四庫全書
　傳家集巻二十九　　　　宋　司馬光　撰
　　章奏十二
　　　言醫官劄子<md:KR4d0040_SBCK_026-8b>¶(嘉祐八年九/月一日上)
臣伏見舊醫官宋安道等四人昨以侍先帝醫藥無¶狀
降授諸州散官尋以陛下聖體不安大臣憂恐權¶留安
道等診候御脉今已百有餘日陛下聖體終未¶平復安
道等方術無驗較然可知而其人皆得罪於¶先帝臣謂
<pb:KR4d0040_WYG_029-1b>
陛下不宜赦其罪戾留在亰師並乞發遣¶令赴貶所僧
志縁本不曉醫但以妖妄惑人於江浙(别本/作淮)¶之間稱是
診人六脉能知災福今亦出入禁庭叨忝¶章服察其療
疾實無所益伏乞奪去紫衣放歸本州¶凡用醫之道在
謹擇其人而專任之然後良工得盡¶其術而功效可見
今聞診御脉者常以十數工拙相¶雜是非混殽發言進
藥更相倚伏前䟦後疐左瞻右¶顧雖有俞扁之術將安
所施於是彊者自專弱者附<md:KR4d0040_SBCK_026-9a>¶㑹雷同比周共為誣罔不
<pb:KR4d0040_WYG_029-2a>
顧聖體但為身謀俱云脉¶氣平和臟府無疾然而旁側
衆人竊觀形證豈得為¶安寜復舊如醫官所言哉日月
愈深根柢益固四海¶憂畏焦心墜膽臣愚伏望陛下思
一身之安危繫羣¶生之禍福深自重惜不可因循博訪
亰邑四方通醫¶術者精擇一人使之專診御脉聽用其
言服食其藥¶若旬月之間全無應效則斥去不用别更
擇人如此¶必遇良醫痊復有日臣不勝區區伏望聖慈
少加采¶察天下幸甚取進止
<pb:KR4d0040_WYG_029-2b>
　　　<md:KR4d0040_SBCK_026-9b>¶言<md:KR4d0040_SBCK_027-1a>¶醫官第二劄子¶
臣先曽上言以醫官宋安道等診候御脉日久方術¶無
驗乞行降黜别擇良醫使専其事考其功效以行¶賞罰
自後寂然不聞朝廷施行臣以為聖體已安不¶復敢言
今覩陛下不親虞祭乃知疾疢殊未痊平臣¶子之心何
以自安臣竊聞宋安道等每奏皇太后及¶語大臣皆云
陛下六脉平和體中無疾今乃疾狀如¶此安道等不惟
方術無效論其面謾之罪亦宜誅殛¶矣且安道等侍先
<pb:KR4d0040_WYG_029-3a>
帝疾至於今日而猶免於貶竄宜¶其無所懲戒不肯盡
心也臣不知朝廷何意再三惜¶此數夫不為國家正賞
罰之法快天下之志也夫以¶四海之廣捨此數人之外
豈無良醫患在上之人不<md:KR4d0040_SBCK_027-2a>¶求求而不得得而不使使而
不專故也臣聞曏者¶朝廷選醫官數人皆委近臣試以
難經素問考其通¶粗取合格者以為侍醫亦有不試而
使與安道等雜¶處共事者夫良醫由性識敏逹以平生
所治之人考¶其得失探其精粹得之於心未必皆讀古
<pb:KR4d0040_WYG_029-3b>
書也亦猶¶誦詩書者豈盡能治民讀孫呉者豈盡能行
兵今以¶難經素問試之是徒得記誦之人未嘗得醫人
也安¶道等乆在醫局專利忌前交結貴近更相黨庇使
外¶方新進醫人與之共處豈敢展其胸臆施其方術哉¶
是以一概混同而乆不見功也今若精擇一人使之¶專
診御脉旬月之間考其應驗有功則加以重賞無¶功則
俟以嚴刑則術精者得盡其力術疎者不敢濫<md:KR4d0040_SBCK_027-2b>¶進矣臣
又聞病人能自知其病者未甚病也憎良藥¶而不受者
<pb:KR4d0040_WYG_029-4a>
病在内拒之也今竊聞陛下不安如此而¶常自謂無疾
則病已深矣醫有良藥而陛下不服則¶已為病所拒矣
若陛下不早覺悟而更求名醫強進¶良藥縱陛下不自
惜奈宗廟社稷何此臣所以痛心¶疾首前有鼎鑊而不
敢避者也伏望陛下察臣兩次¶所奏罷黜醫人有罪無
功者召募四方名醫委大臣¶精選一人使之專診御脉
聽用其言服食其藥以旬¶月之期察其能否如前所云
以保養聖神為天下生¶民之福取進止
<pb:KR4d0040_WYG_029-4b>
　　　言張茂則劄子(嘉祐八年十/一月七日上)¶
臣等竊聞祖宗舊制内臣年未五十不得充内侍省<md:KR4d0040_SBCK_027-3a>¶押
班近除張茂則年方四十八今陛下踐阼之初尤¶宜謹
守祖宗法度以御左右之臣示天下至公若茂¶則果有
才幹可用雖更留此闕二年俟其年至然後¶授之又何
晩也臣恐茂則一開此例則内臣攀援求¶進者多畫一
之法從此隳壊人人相效不可禁止不¶若正之於事初
也臣等區區所為國家重惜在此而¶已取進止
<pb:KR4d0040_WYG_029-5a>
　　　乞放宫人劄子¶(嘉祐八年十一/月十七日上)
臣伏見前代帝王升遐之後後宫下陳者皆放之出¶宫
還其親戚所以遂物情重人世省浮費逺嫌疑也¶竊惟
先帝恭儉寡欲清約執禮後宫侍左右承寵渥¶者至少
而饗國日久嵗増月積掖庭之間冗食頗衆<md:KR4d0040_SBCK_027-3b>¶陛下以哀
恤之初未忍散遣今山陵祔廟大禮俱畢¶臣愚謂宜舉
前代故事應先帝後宫非御幸有子及¶位號稍貴并職
掌文書之人其餘皆給與粧奩放散¶出外各令歸其親
<pb:KR4d0040_WYG_029-5b>
戚或使任便適人書之史冊亦聖¶朝一美事也取進止¶
　　　上皇太后疏¶(嘉祐八年十一/月二十六日上)
月日具位臣光謹再拜上疏皇太后殿下臣聞¶聖人之
德使四海之外編戸之民皆輻湊而歸之如¶孝子之奉
父母其故何哉推仁愛惻怛之誠以加之¶也故詩云愷
悌君子民之父母夫四海至逺也編戸¶至㣲也誠之至
也猶可以為之父母況閨門之内血¶氣之親乎昔漢明
徳馬皇后無子明帝使養賈貴人<md:KR4d0040_SBCK_027-4a>¶之子炟以為太子且
<pb:KR4d0040_WYG_029-6a>
謂之曰人不必自生子但患愛¶養不至耳后於是盡心
撫育勞悴過於所生及明帝¶崩太子即位是為章帝章
帝亦孝性淳篤㤙性天至¶母子慈愛始終無纎介之間
前史載之以為美談¶恭惟仁宗皇帝憂繼嗣之不立念
宗廟之至重以¶皇帝仁孝聪明選擢於宗室之中使承
大統不幸踐¶阼數日遽嬰疾疹雖殿下撫視之慈無所
不至然醫¶工不精藥石未效竊聞曏日疾勢稍増舉措
言語不¶能自擇左右之人一一上聞致殿下以此之故
<pb:KR4d0040_WYG_029-6b>
不能¶堪忍兩宫之間微相責望羣心憂駭不寒而慄方
今¶仁宗皇帝新棄四海皇帝久疾未平天下之勢危於
累卵¶惟恃兩宫和睦以自安如天覆而地載也豈可效
常<md:KR4d0040_SBCK_027-4b>¶人之家爭語言細故使有&KR0093;毫之隙以為宗廟社稷¶
之憂哉臣是用日夜焦心隕涕側足累息寧前死而¶盡
言不敢幸生而塞嘿也伏以皇帝内則仁宗同堂¶兄之
子外則殿下之外甥壻自童幼之嵗殿下鞠育¶於宫中
天下至親何以過此又仁宗立以為皇子殿¶下豈可不
<pb:KR4d0040_WYG_029-7a>
以仁宗之故特加愛念包容其過失耶況¶皇帝在藩邸
之時以至踐阼之初孝謹温仁動由禮¶法此殿下所親
見而明知也苟非疾疹亂其本性安¶得有此過失哉夫
心者神明之主也若其有疾則精¶爽迷亂㝠然無知言
語動作不自省記不識親疎不¶擇貴賤此乃有疾者之
常不足怪也殿下聪明叡智¶天下之理無所不通豈可
責有疾之人以無疾之禮<md:KR4d0040_SBCK_027-5a>¶邪今殿下雖日夕憂勞徒自
困苦終何所益以臣愚¶見莫若精擇醫工一二人以治
<pb:KR4d0040_WYG_029-7b>
皇帝之疾旬月之間¶察其進退有效則加之以重賞無
效則威之以嚴刑¶未愈之間但宜深戒左右謹於侍衛
其舉措語言有¶不合常度者皆不得以聞庶幾不増殿
下之憂憤殿¶下惟寛釋聖慮和神養氣以安靖國家綱
紀海内俟¶天地垂祐聖躬痊復然後舉治平之業以授
之不亦¶美乎古之慈母有不孝之子猶能以至誠惻隠
撫存¶愛養使之内愧知非革心為善況皇帝至孝之性
禀¶之於天一旦疾愈清明復初其所以報答盛德豈云
<pb:KR4d0040_WYG_029-8a>
細哉臣之愚慮苦言盡此而已乞殿下更賜裁擇臣¶光
昧死再拜上疏<md:KR4d0040_SBCK_027-5b>¶　　　上皇帝疏¶(嘉祐八年十一/月二十六日上)
月日具位臣光昧死再拜上疏皇帝陛下臣先¶於四月
二十七日及六月二十二日皆曽上疏以陛¶下受仁宗
皇帝之天下欲報之徳當奉事皇太后孝¶謹撫諸公主
慈愛勿使姦邪之人有所離間致兩宫¶有隙以上貽宗
廟之憂下為羣生之禍叩心瀝膽極¶其懇惻未審臣言
<pb:KR4d0040_WYG_029-8b>
得逹聖聽或萬幾之繁未嘗奏御¶也此乃成敗之端安
危之本不可不察臣聞漢章帝¶乃賈貴人之子明帝使
明徳馬皇后母養之后盡心¶撫育勞瘁過於所生章帝
亦孝性淳篤恩性天至母¶子慈愛始終無纎介之間馬
氏三舅皆為卿校列侯¶賈貴人終不加尊號賈氏親族
無受寵榮者此前世<md:KR4d0040_SBCK_027-6a>¶美事今日所當法也詩云父兮生
我母兮鞠我拊我¶畜我長我育我顧我復我出入腹我
欲報之德昊天¶罔極然則父母之恩不獨以其生已也
<pb:KR4d0040_WYG_029-9a>
拊畜長育居¶其大半焉陛下自齠齔之年為皇太后所
鞠育恩亦¶至矣又況今日為仁宗皇帝之嗣承四海之
大業乎¶臣謂陛下宜夙興夜寐昏定晨省親奉甘㫖承
順顔¶色無異於事濮王與夫人之時也近者道路之言
頗¶異於是紛紛籍籍深可駭愕臣竊惟陛下孝恭之性¶
著於平昔豈容一旦遽肯變更盖曏者聖體未安之時¶
舉動語言或有差失不能自省而外人訛傳妄為増¶飾
必無事實雖然此等議論豈可使天下聞之也周¶書曰
<pb:KR4d0040_WYG_029-9b>
小人怨汝詈汝則皇自欽徳古人有言曰禦寒<md:KR4d0040_SBCK_027-6b>¶莫如重
裘弭謗莫如自脩陛下疾疹未平固無如之¶何若既愈
之後臣愚伏望陛下親詣皇太后閤克已¶自責以謝前
失温恭朝夕侍養左右先意承志動無¶違禮使大孝之
美純粹光顯過於未登大位之時如¶此則上下咸恱宗
社永安今日道路妄傳之言何能¶為損也古之至孝者
雖有不慈之母猶能使之感悟¶歡恱囘心易慮況皇太
后聖善之徳著聞四方自陛¶下有疾以來日夜泣涕禱
<pb:KR4d0040_WYG_029-10a>
於神祗憂勞困悴以冀陛¶下之安寧如耕者之望收涉
者之求濟陛下豈不思¶有以慰安之也臣不勝區區干
冒以聞乞留神采擇¶臣光昧死再拜上疏¶
　　　乞開講筵劄子(嘉祐八年十一月二十/七日上有㫖使開講)<md:KR4d0040_SBCK_027-7a>¶臣伏覩講筵所告報依乾興年故事講論語讀史記¶續
奉聖㫖直候來春臣聞傅說曰王人求多聞時惟¶建事
學於古訓乃有獲又曰念終始典于學厥徳脩¶罔覺然
則學者帝王之首務不可忽也況今陛下初¶臨大寳所
<pb:KR4d0040_WYG_029-10b>
宜朝夕延訪羣臣講求先王之至道覽觀¶前世之成敗
以輔益聖徳緝熈大化不可但循近例¶以寒暑為辭如
此使下情何以上通四方何以觀望¶殆非所以廣聦明
宣令名也伏乞依前降聖㫖擇日¶開講筵取進止¶
　　　言程戡劄子¶(嘉祐八年十/月三十日上)
臣伏覩制書宣徽南院使鄜延路經¶略安撫使程戡加
安武軍節度使令再任臣聞官以<md:KR4d0040_SBCK_027-7b>¶待賢才賞以勸有功
官非其人則職事廢缺賞不當¶功則羣臣解體程戡素
<pb:KR4d0040_WYG_029-11a>
無才術少壯之時歴職中外¶猶無名迹為人所稱況今
老病昏懦尤甚在鄜延苟¶且偷安以度日月為吏兵所
慢戎狄所輕臣謂朝廷¶當因其歲滿授以冗秩别擇能
臣以代其任今乃寵¶以節鉞使居舊任外廷聞者無不
駭愕臣竊以兩府¶之外官尊祿厚無若節度使者羣臣
非有大功豈可¶輕授臣不知程戡在鄜延曽有何功遽
授此官萬一¶邊臣有能立大功者朝廷當復以何官處
之況陛下¶踐阼之初四方之人拭目傾耳觀聽朝廷之
<pb:KR4d0040_WYG_029-11b>
賞刑以¶占聖政而戡首䝉濫賞臣竊為陛下惜之伏望
聖慈¶追還前命别選賢才使守鄜延庶合中外之望取
進止<md:KR4d0040_SBCK_027-8a>¶　　　<md:KR4d0040_SBCK_027-9b>¶言<md:KR4d0040_SBCK_027-10a>¶程戡第二劄子¶
臣近曾上言鄜延路經畧使程戡建節再任不合衆¶望
乞追還前命事至今不聞施行臣竊以方今國家¶外患
唯在西北二冦所以捍禦二冦唯在諸路經略<md:KR4d0040_SBCK_027-10b>¶安撫使
居此任者豈可不精擇其人程戡在鄜延自¶以衰老畏
<pb:KR4d0040_WYG_029-12a>
人指目專務姑息取媚羣小僚屬軍伍尚¶無禀畏況於
外夷固所輕侮比年以來趙諒祚數違¶舊制易姓建官
妄有邀求不遵朝命戡不能式遏而¶容納其使事之可
否盡諉於朝廷則禦侮之臣將何¶所用事君不忠孰甚
於此臣愚以為凡御羣臣之道¶若居官稱職衆所不及
則當使之再任若立功立事¶為人所知則當加之品秩
今語其稱職則軍政不修¶語其立功則戎狄驕慢而朝
廷寵命益優委任益厚¶臣恐將帥之臣宣力者無所勸
<pb:KR4d0040_WYG_029-12b>
而懐姦者得其志如¶此而望疆埸安寧四夷賔服臣竊
以為難矣所有程¶戡新受恩命伏乞蚤賜追還取進止<md:KR4d0040_SBCK_027-11a>¶　　　言後宫等級劄子(嘉祐八年十/二月二日上)
臣聞王化之興始于閨門故易基乾坤詩首關雎前世
皆擇良家子以充後宫位號等級各有員數祖宗之時
猶有公卿大夫之女在宫掖者其始入宫皆須年十二
三以下醫工診視防禁甚嚴近嵗以來頗隳舊制内中
下陳之人競置私身等級寖多無復限極監勒牙人使
<pb:KR4d0040_WYG_029-13a>
之僱買前後相繼無時暫絶致有軍營井市下俚婦女
雜處其間不可辨識此等置之宫掖豈得為便臣嘗念
此不勝憤惋今陛下即位之初百度惟新嬪嬙之官皆
闕而未備臣謂宜當此之時定立制度依約古禮使後
宫之人共為幾等等有幾人若未足之時且虚其員數
既足之後不可更増凡初入宫皆須幼年未適人者若
求乳母亦須選擇良家性行和謹者方得入宫傳之子
孫為萬世法此誠治亂之本禍福之原不可以為細事
<pb:KR4d0040_WYG_029-13b>
而忽之取進止
　
　
　
　
　
　
　傳家集巻二十九

<pb:KR4d0040_WYG_030-1a>
欽定四庫全書
　傳家集巻三十　　　　　宋　司馬光　撰
　　章奏十三
　　　乞延訪羣臣上殿劄子¶(嘉祐八年十二/月十五日上)
臣聞天尊地卑道之常也而周易乾下坤上謂之㤗¶者
葢言人君降心以接臣人臣竭忠以事君然後上下¶交
而其志同也若人君驕亢以自專人臣怠慢以自¶疎則
上下之情不通而否道成焉是以孔子語舜之¶徳曰舜
<pb:KR4d0040_WYG_030-1b>
好問而好察邇言其斯以為舜乎竊見祖宗¶之時閒居
無事常召侍從近臣與之從容講論萬事¶至於文武朝
士使臣選人凡得進見者往徃召之使¶前親加訪問委
曲詳悉無所不至所以然者一則欲¶使下情上通無所
壅蔽二則欲知其人能否才器所¶任是以黜陟取捨皆
得其宜太平之業由此而致恭¶惟陛下潛徳藩邸踰三
十年一旦龍飛奄有四海雖<md:KR4d0040_SBCK_027-11b>¶聖質英睿得于天縱然與
當世士大夫未甚相接民¶間情偽未甚盡知臣謂宜詔
<pb:KR4d0040_WYG_030-2a>
侍從近臣每日輪一員¶直資善堂夜則宿於崇文院以
備非時宣召若有事¶故請假則與以次官互換直宿其
餘羣臣進見及奏¶事者亦望聖慈稍解嚴重細加訪問
以開廣聦明禆¶益大政取進止<md:KR4d0040_SBCK_028-1a>¶　　　乞延訪羣臣第二劄子¶
臣先曾上言乞詔侍從近臣每日輪一員直資善堂夜
則宿於崇文院以備非時宣召若有事故請假則與以
次官互換直宿以開廣聦明禆益大政至今未聞施行
<pb:KR4d0040_WYG_030-2b>
葢陛下謙謹以皇太后同聴庶政未奉慈㫖不敢擅召
羣臣與之議論今皇太后盡以四海之事歸於陛下出
入起居頥指如意臣是敢重申前說乞少加采擇凡人
牆之外目不見也里之前耳不聞也而天子奄有四海
一日萬幾民之憂樂事之本末雖有聦明叡智之性若
不問之於人何從知之是以太祖太宗雖起於側微猶
日孜孜訪問羣下至於小臣卒伍亦無所間絶故能紀
綱四方創業垂統陛下生為帝王子孫未嘗厯試於外
<pb:KR4d0040_WYG_030-3a>
天下之事豈能細知況先朝置直學士待制等職以為
侍從之臣若使之不得朝夕在左右備顧問將安用之
所有每夜於崇文院輪宿自是舊制近年以來因循隳
廢舉而行之有何所難伏望聖慈檢㑹臣前來所奏劄
子¶内事節特賜施行取進止
　　　乞延訪羣臣第三劄子
臣前者兩次上言乞詔侍從近臣每日輪一員直資善
堂夜則宿於崇文院以備非時宣召若有事故請假則
<pb:KR4d0040_WYG_030-3b>
與以次官互換直宿亦曾面奉德音云欲自以聖意宣
諭政府施行此事自後至今未聞施行臣不避煩瀆天
聴再三進言者葢以為國之要在於審察人材周知下
情而已審察人材之謂明周知下情之謂聦明則百官
稱其職聦則萬幾當其理百官稱其職萬幾當其理治
之極也賢不肖混殽之謂昏下情不上通之謂蔽昏則
百職隳曠蔽則萬幾乖戾百職隳曠萬幾乖戾亂之至
也治極則安亂至則危故聦明昏蔽者治亂之大本也
<pb:KR4d0040_WYG_030-4a>
今陛下即政之初厲精求治而不以此事為先欲以興
隆祖業垂裕後昆是猶却行而求及前人也故臣不得
不勤勤懇懇為陛下再三言之書稱堯之徳曰稽於衆
舍已從人稱舜之徳曰賔於四門明四目逹四聦故能
咸熈庶績格于上下至今言聖人者無不以二帝為首
何哉聦明故也秦二世納趙髙之謀恐譴舉不當見短
於大臣而深拱禁中漢靈帝惑趙忠之言謂人君登髙
則百姓散離而不敢登臺榭北齊後主志度偷懦不喜
<pb:KR4d0040_WYG_030-4b>
見朝士非私昵未嘗交語隋煬帝沈湎淫泆常在後宫
盜賊滿天下恐人言之是以上下怨叛至於殺身滅國
而終不自知後世言無道者無不以四君為首何哉昏
蔽故也太祖太宗起於側微天下艱難民間情偽無不
備知然南面之日延訪羣臣惟恐不及晝日不足繼之
以夜下至役夫田婦無不詢察以盡其情用能創業垂
統力致太平陛下以帝王子孫生長富貴朝士大夫素
未相接耕織勞苦不經耳目當兹親政之始雖孜孜下
<pb:KR4d0040_WYG_030-5a>
問朝夕不倦以察人情猶恐不盡況深居九重非視朝
之時不見羣臣羣臣非官位職事有例上殿無由進見
顒卬淵黙以嚴重自居將使幽逺之民衘寃失職者何
由上聞疏賤之臣懷材藴徳者何由自逹哉國家安危
之所分將於此乎在臣是以不勝憤懣區區盡忠重為
陛下陳之伏望陛下察為國之要觀唐虞之所以興秦
漢齊隋之所以亡繼祖宗之志以守太平之業檢會臣
前來所奏兩劄子内事節早賜施行實天下幸甚取進
<pb:KR4d0040_WYG_030-5b>
止
　　　乞延訪羣臣第四劄子(治平元年八/月七日上)
臣屢曾上言乞詔侍從之臣每日輪一員直資善堂夜
則宿於崇文院以備非時宣召亦曾面奉徳音云候秋
涼當頻有宣召今已秋涼尚未聞有曾被召之人臣始
者上言之時竊見陛下欣然開納將謂即時施行自後
遷延日乆聖意漸以為難臣竊意内外之臣必有欺惑
天聴沮難此事欲陛下常居禁中不與羣下相接以壅
<pb:KR4d0040_WYG_030-6a>
蔽聦眀專固權寵者此豈忠臣之所為而陛下之福邪
臣願陛下深察此情斷自聖志使之更直陛下每日聽
政餘暇宫中無事之時特賜召對與之從容講論古今
治體民間情偽使各竭其胸臆所有而陛下更加采擇
是者取之非者捨之忠者進之邪者黜之如此則下情
盡逹聖徳日新矣若以資善堂體例稍生則學士待制
於崇文院輪宿自有舊條只乞陛下傳宣崇文院今後
直宿者並須從早在彼祗候宣召其有事故請假者須
<pb:KR4d0040_WYG_030-6b>
與以次官互換直宿此事極不難行而所益甚大惟陛
下留意取進止
　　　言奉飬上殿劄子(嘉祐八年/十二月上)
臣竊聞近日陛下聖體甚安奉事皇太后昏定晨省<md:KR4d0040_SBCK_028-1b>¶未
嘗廢闕非獨羣臣百姓之福乃宗廟社稷之福也¶陛下
既為仁宗皇帝之後皇太后即陛下之母今濮¶王既没
陛下平生孝養未盡之心不施之於皇太后¶將何所用
哉臣聞君子受人一飯之恩猶不忍負之¶必思報荅況
<pb:KR4d0040_WYG_030-7a>
皇太后有莫大之徳三陛下豈可斯須¶忘之先帝立陛
下為嗣皇太后有居中之助一也及¶先帝晏駕之夜皇
太后決定大䇿迎立聖明二也陛¶下踐阼數日而得疾
不省人事中外衆心惶惑失措¶皇太后為陛下攝理萬
幾鎮安中外以俟痊復三也¶有此一徳者則陛下子子
孫孫報之不盡況兼三徳¶而有之陛下所以奉飬之禮
若有絲毫不備四海之¶人其謂陛下為如何天地鬼神
其謂陛下為如何此<md:KR4d0040_SBCK_028-2a>¶不可以不留聖心也今陛下已能
<pb:KR4d0040_WYG_030-7b>
奉養如禮而臣復¶區區進言者誠欲陛下戒之慎之始
終無倦外盡其¶恭内盡其愛使孝徳日新令聞四逹以
叶天下之望¶保萬世之祿而已若萬一有無識小人以
細末之事¶離間陛下母子不顧國家傾覆之憂而欲自
營一身¶之利者願陛下付之有司明正其罪使天下曉
然皆¶知陛下聖明仁孝不負大恩而讒佞不能間也取
進¶止¶
　　　言奉養上殿第二劄子
<pb:KR4d0040_WYG_030-8a>
臣累曾上言乞陛下加意奉養躬親萬幾言辭拙訥¶未
䝉采納臣竊惟當今切務無大於是是敢不避斧¶鉞重
有敷陳至於奉親之禮報徳之義為君之職訪<md:KR4d0040_SBCK_028-2b>¶善之道
臣曏來文字叙述已詳不敢復煩聖聽獨以¶目前利害
言之陛下試詳擇焉竊以皇太后母也陛¶下子也皇太
后母儀天下巳三十年陛下新自藩邸¶入承大統若萬
一兩宫有隙陛下以為誰逆誰順誰¶得誰失又仁宗皇
帝恩徳在民藏於骨髓陛下受其¶大業而無以報之則
<pb:KR4d0040_WYG_030-8b>
何以慰天下之望若陛下上失¶皇太后之愛下失百姓
之望則雖有大寳之位將何¶以自安凡人主所以保國
家者以有威福之柄也故¶民畏之如神明愛之如父母
今陛下即位將近朞年¶而朝廷政事除拜賞罰一切委
之大臣未嘗詢訪事¶之本末察其是非有所與奪臣恐
上下之人習以為¶常威福之柄寖有所移則雖有四海
之業將何以自<md:KR4d0040_SBCK_028-3a>¶固位則不安業則不固於陛下果何所
利乎陛下必¶以為事皇太后之禮止如是亦不失矣親
<pb:KR4d0040_WYG_030-9a>
萬幾之務¶止如是亦無闕矣臣竊以為不可臣聞陛下
昔在藩¶邸事濮王承順顔色備盡孝道凡宫中之事濮
王皆¶委陛下幹之無不平允陛下事皇太后當一如濮
王¶然後可視天下之政當一如宫中之事然後可況濮¶
王之親以恩皇太后之親以義其奉養之謹非特有¶所
加則無以取信也宫中之事小天下之事大其聽¶㫁之
勤非特有所加則無以致治也儻奉養極其謹¶聽斷極
其勤則陛下仁孝之名流於萬世英叡之徳¶逹於四表
<pb:KR4d0040_WYG_030-9b>
宗廟永安子孫䝉福於陛下有何所害而¶久不肯為哉
凡此利害之明有如白黑取捨之易有<md:KR4d0040_SBCK_028-3b>¶如反掌陛下今
日囘意易慮猶未為晩若固守所見¶終無變更臣恐日
月寖久釁隙愈深不可復合威權¶巳去不可復收後雖
悔之亦無及已臣受國家累世¶大恩不敢愛死為陛下
極陳社稷之計肝膽所蓄盡¶此而巳伏望陛下少留意
察之取進止¶
　　　言奉養上殿第三劄子
<pb:KR4d0040_WYG_030-10a>
臣近以私懇求鄉便一州伏䝉聖恩令宰臣宣諭以¶臣
曏所言事略皆施行令臣且在諫院供職未得求¶出臣
以駑下之質生於盛明之世得備諫官為幸已¶大況陛
下謙恭接下容受直言此乃愚臣千載一遇¶畢命報國
之秋豈願離去左右自棄於疎逺之地誠¶以父母墳墓
久不展省人子之心遑遑不安所以有<md:KR4d0040_SBCK_028-4a>¶此陳乞今忽奉
聖㫖宣諭如此臣惶恐慙懅無地自¶容夙夜循省進退
維谷臣竊惟曏時所言欲陛下以¶事濮王之禮事皇太
<pb:KR4d0040_WYG_030-10b>
后又欲陛下延訪羣臣躬親政¶事今陛下雖奉事皇太
后加於往日猶未及事濮王¶之時承顔順意曲盡歡心
也雖省覽庶政猶未嘗訪¶問羣臣講治亂之切務也陛
下若以二者為止當如¶此則兩宫之意無由和洽萬幾
之務無由治辦禍亂¶之原尚在太平之期尚逺臣雖日
侍丹扆有何所益¶陛下若奉養之禮日増月益訪求治
道勤勞不倦使¶慈母歡欣於上百姓安樂於下則臣雖
在逺方亦猶¶在陛下之側也臣聞為人子者事其親而
<pb:KR4d0040_WYG_030-11a>
親不恱不¶敢怨也退而自責曰我之愛不至歟愛至矣
而猶不<md:KR4d0040_SBCK_028-4b>¶恱則曰我之禮不恭歟禮恭矣而猶不恱則曰
我之¶誠不盡歟誠既盡矣則大孝之名逹於四海通於
神¶明神明且猶助之而況人乎臣又聞為人君者視天¶
下有一事不治以為已過有一民失所以為巳憂天¶下
已安已治矣猶復思將來之患而豫防之天下未¶嘗無
事也在人君思與不思而已矣思之則治安不¶思則亂
危陛下儻能以此二者自勉則臣安敢廢公¶家之急而
<pb:KR4d0040_WYG_030-11b>
徇私家之務乎取進止¶
　　　言奉養上殿第四劄子
臣伏見陛下曏者即位之初奉事皇太后䖍恭欵至皇
太后撫愛陛下恩渥周備數日之間慈孝之譽逹于中
外播於逺近聞者無不相慶自聖體不安旬月之間道
路之人漸有異議皆云因任守忠等本不樂陛下為嗣
故於皇太后之處則言陛下與中宫之短於陛下與中
宫之處則言皇太后之失遂使兩宫之心互相猜貳間
<pb:KR4d0040_WYG_030-12a>
隙一開猝難復合今陛下奮發英斷屏黜讒邪守忠等
皆降逐出外中外之人不勝忭恱然臣愚竊恐皇太后
尚未能盡知姦人之情與陛下所以斥去之意伏望陛
下與中宫親詣皇太后閤頓首陳謝具述從來為守忠
等所誤致屢有違忤皇太后之意今守忠等既去願與
皇太后母子之恩一如舊日然後朝夕與中宫侍養左
右膳羞藥餌躬親進獻承順顔色皆如臣庶之家母子
婦姑之禮若左右之人尚有敢相離間者願陛下立行
<pb:KR4d0040_WYG_030-12b>
誅竄勿復有疑如此則讒慝黜逺内外雍睦善氣興行
災沴消亡宗廟永安令聞長世若失此之際兩宫之歡
不能復舊則恐長無可復之期豈惟當今天下之人以
陛下為非將傳於史䇿取譏萬世矣此皆聖明所自知
而臣復區區進言者欲陛下深更留意取進止
　　　言永昭陵建寺劄子¶(治平六年三/月卄七日上)
臣竊聞近有聖旨於永昭陵側别建一寺未知信否¶果
如此竊恐不可何則宣祖太祖太宗三陵共有一寺¶若
<pb:KR4d0040_WYG_030-13a>
獨於真宗仁宗各置一寺則是尊奉之禮踰於祖<md:KR4d0040_SBCK_028-5a>¶宗豈
特於體理不順為朝廷闕失亦是違先帝之孝¶心也議
者或謂三陵共在一處永定永昭相去稍逺¶以此須别
建一寺凡臣僚之家無人守墳乃於墳側¶置寺啗以微
利使之守護種植而已至於國家守衛¶山陵有司備具
置寺之處何較近逺若云資薦求福¶則死生之際人不
能知釋氏所言虚實難騐使亡者¶㝠然無知則資薦之
事有何所益果然有知如釋氏¶所言則仁宗皇帝寛慈
<pb:KR4d0040_WYG_030-13b>
恭儉好生惡殺恩浹四海澤¶被萬物豈待别置一寺更
度數僧然後得生天堂樂¶處也且仁宗皇帝晩年詔天
下無名額寺屋及百間¶者並特與名額計創添寺額千
有餘處據此功徳宜¶享夀考無疆之福而數月之間宫
車晏駕以此驗之<md:KR4d0040_SBCK_028-5b>¶佛不能為人之福豈不顯然此皆皇
太后與陛下所¶親見也今自國䘮之後支給賞賜供奉
山陵帑藏空¶虚賦役煩多百姓罷弊京西去秋不稔春
復少雨正¶是朝廷宵衣旰食存恤之時乃復興此無名
<pb:KR4d0040_WYG_030-14a>
之役不¶急之費誠非中外所望也若萬一有益於先帝
羣臣¶豈敢愛惜今逆禮傷孝蠧財勞人但使僧徒監脩¶
之人因此為名妄求恩澤以廣徼倖之路臣竊為朝¶廷
不取也伏望陛下與皇太后深思當今切務汲汲¶於富
國安民息此無益之事以副天下之望其永昭¶陵寺只
乞依前來指揮更不别置取進止¶
　　　乞車駕早出祈雨劄子(治平元年四/月十七日上)
臣伏見權御史中丞王疇等建言乞陛下循真宗故事
<pb:KR4d0040_WYG_030-14b>
幸諸寺觀祈雨朝廷雖從其所請而講議選日巳踰旬
浹至今車駕未出衆論狐疑皆云事恐中輟臣愚竊以
陛下踐阼巳踰朞年京城百姓未聞屬車之音重以曏
者聖體不安逺方之人妄造事端訛言未息若聞車駕
一出則逺近釋然莫不喜恱況今春少雨麥田枯旱禾
種未入倉廪虚竭閭里饑愁陛下為民父母當與之同
其憂勞祈禱羣神豈可晏然視之不以疚懷況詔命已
降流聞四方若復遷延久而不出則道路之人愈増猜
<pb:KR4d0040_WYG_030-15a>
惑不若曏時初無此議也且王者以四海為家故稱乗
輿或稱行在今車駕暫出近在京城之内亦何必拘瞽
史之言選揀時日而忘萬民朝夕之急殆非成湯桑林
周宣雲漢之意也臣愚伏望陛下斷自聖志於一兩日
之間車駕早出為民祈雨以副中外喁喁之望取進止
　　　乞今後有犯惡逆不令長官自劾劄子(治平元/年四月)
　　　(二十四/日上)
臣竊以國家承百王之弊俗化陵夷不肖愚民犯誼侵
<pb:KR4d0040_WYG_030-15b>
禮無所不至此朝廷所宜留意不可忽也昔賈誼歎秦
俗之薄惡以為借父耰鉏慮有徳色母取箕帚立而誶
語抱哺其子與公併倨婦姑不相說則反脣而相稽以
今閭巷之民旦夕所為如彼數者皆何足言近聞開封
府屢有子殺父母者相繼事發以京邑之中猶有如此
悖逆之民況於逺方教化之所不及哉臣竊見刑部格
勑百姓間有犯惡逆以上者州縣長官量事貶降隠而
不言委錄事叅軍糾察聞奏刑統叅詳條部内有犯惡
<pb:KR4d0040_WYG_030-16a>
逆以上罪者今後刺史以上附表自劾以敦風教責與
不責並聽勑裁朝廷近年務行寛政吏有故出人罪者
率皆不問或小有失入則終身廢棄以此民有謀殺及
毆詈尊長者州縣之吏專務掩蔽縱釋惟恐上聞往往
止從杖罪斷遣少肯處以正法葢避自劾之恥務為身
謀遂使頑民益無顧憚名敦風教其實壊之王者之政
當善善惡惡若寛此悖逆之民以為仁政臣實愚淺未
之前聞況教化之失風俗之弊任其責者豈特州縣長
<pb:KR4d0040_WYG_030-16b>
吏而已若長吏隠而不言乃使錄事叅軍糾察聞奏斯
亦難矣臣愚伏望朝廷今後除去上件貶降長吏及附
表自劾二條更不施行在京則委糾察刑獄畿内則委
府界提㸃在外則委轉運使提㸃刑獄常切覺察州縣
官吏如有敢將惡逆不孝不睦等罪寛縱隠蔽不依正
法勘鞫斷遣者並畫時糾舉聞奏隨其輕重各以故出
人罪論若上件諸司不糾舉者委臺諫官察訪聞奏取
進止
<pb:KR4d0040_WYG_030-17a>
　　　貢院定奪科塲不用詩賦狀¶(治平元年四/月十四日上)
准中書送下天章閣待制判國子監吕公著劄子臣<md:KR4d0040_SBCK_028-6a>¶聞
以言取人固未足以盡人之才今之科塲格之以¶辭賦
又不足以觀言國家承平日久文物至盛學者莫¶不欲
宗經嚮道至於浮華博習有不得巳而為之者¶先帝察
取士之弊嘗集近臣之論形於詔文則曰本¶學校以教
之然後可以求其行先䇿論則辨理者得¶盡其説簡程
式則閎博者頗見其才雖丁寜申諭而¶有司不能奉行
<pb:KR4d0040_WYG_030-17b>
竊聞昨來南省考校始専用論䇿升¶黜議者頗以為當
臣猶恐四方疎逺未知所尚有司¶各持所見則人無適
從欲乞今來科塲更不用詩賦¶如未欲遽罷即乞令苐
一塲試論第二塲試䇿第三¶塲試詩賦每遇廷試亦以
論壓詩賦為先後升降之¶法庶成先帝之志永底人文
之盛臣謬司學政盍進<md:KR4d0040_SBCK_028-6b>¶輿言如允所奏即乞預行告示
令本院定奪聞奏者¶當院看詳近世取人専用詩賦其
為弊法有識共知¶今来吕公著欲乞科塲不用詩賦委
<pb:KR4d0040_WYG_030-18a>
得允當然進¶士只試論䇿又似太簡欲乞今後省試除
論䇿外更¶試周易尚書毛詩周禮儀禮春秋論語大義
共十道¶為一塲其䇿只問時務所有進士帖經墨義一
塲從¶来不曽考校顯是虚設乞今更不試御前除試論
外更¶試時務䇿一道如此則舉人皆習經術不尚浮華
若¶是依舊不罷詩賦之時即先試後試事歸一體别無¶
損益今若罷去詩賦仍乞依吕公著起請預行告示¶使
天下學者早得聞知
<pb:KR4d0040_WYG_030-18b>
　
　
　
　
　
　
　
　傳家集巻三十

<pb:KR4d0040_WYG_031-1a>
欽定四庫全書
　傳家集巻三十一　　　　宋　司馬光　撰
　　章奏十四
　　　言爲治所先上殿劄子<md:KR4d0040_SBCK_028-7a>¶(治平元年五/月十八¶日<md:KR4d0040_SBCK_028-7b>¶上)<md:KR4d0040_SBCK_028-8b>¶臣伏覩皇太后手書已罷聴政陛下欽承慈㫖獨斷¶萬
幾臣聞易曰君子以作事謀始又曰正其始萬事¶理差
之毫釐謬以千里陛下雖踐阼朞年於國家大¶政猶多
所謙抑雖時有處分皆常式小事非天下所¶以望於陛
<pb:KR4d0040_WYG_031-1b>
下者也曏時外間議者皆曰陛下聖體未<md:KR4d0040_SBCK_028-9a>¶安倦於聴覽
及知聖體已安又曰陛下上畏皇太后¶之嚴欲盡人子
之禮避專命之嫌韜藴聰明未敢施¶設今皇太后舉國
家大柄盡付之陛下則議者無復¶可言唯拭目傾耳以
瞻望聖政而已矣陛下當此之¶際治身治國舉措云爲
不可不慎昔楊朱見衢塗而¶泣謂其可以左可以右所
差甚微所失甚大也人主¶即政之初亦榮辱安危之衢
塗也故臣願陛下留聖¶心焉臣聞治身莫先於孝治國
<pb:KR4d0040_WYG_031-2a>
莫先於公孔子曰孝¶徳之本也又曰不愛其親而愛佗
人者謂之悖徳不敬¶其親而敬佗人者謂之悖禮未有
根絶而葉茂源涸¶而流長者也仁宗皇帝以四海大業
授之陛下其恩¶徳之大天地不足以爲比今登遐之後
骨肉至親獨<md:KR4d0040_SBCK_028-9b>¶有皇太后與公主數人陛下所當日夜盡
心竭力供¶承撫養以副仁宗皇帝之意曏者皇太后聽
政之時¶左右侍衛之人不敢不恪求湏之物無敢不備
既委¶去政柄臣竊慮有無識小人隨勢傾移侍奉懈慢
<pb:KR4d0040_WYG_031-2b>
供¶給有闕則天下之責皆歸陛下此不可不留意朝夕¶
省察者也又若有不逞之人於兩宫之間刺探動静拾¶
掇語言外如效忠内實求媚以相與搆間者臣願陛下¶
逆拒其辭執付有司加之顯戮誅一人則羣邪自退納¶
一言則百讒俱進此乃禍亂之機不可不深察也臣¶聞
國事聴於君家事聴於親臣愚以爲陛下在外朝¶之時
刑賞黜陟之政當自以聖心決之至於禁庭之内¶取捨
賜予事無大小不若皆禀於皇太后而後行陛<md:KR4d0040_SBCK_028-10a>¶下與中
<pb:KR4d0040_WYG_031-3a>
宫勿有所專如此則内外之體正尊卑之序¶明慈母懽
忻於上臣民頌咏於下矣不然皇太后歸¶政之後若侍
衛之人稍有怠惰求須之物小失供擬¶加以讒邪妄興
離間萬一有&KR0093;毫闕失流聞於外或¶皇太后憂思不樂
内生疾疢則陛下何以勝此名於¶天下哉雖百善不能
掩矣臣故曰治身莫先於孝也¶洪範於好惡偏黨之際
六反言之重之至也周任曰¶爲政者不賞私勞不罰私
怨大學曰欲明明徳於天¶下者必先正其心有所忿懥
<pb:KR4d0040_WYG_031-3b>
則不得其正有所好樂¶則不得其正陛下奮發宫邸入
纂皇極爰自潜躍至¶於天飛舊恩宿怨豈能盡無然今
日即政之初皆不¶可置於聖慮以害至正也凡人君之
要道在於進賢<md:KR4d0040_SBCK_028-10b>¶退不肖賞善罰惡而已爵祿者天下之
爵祿非以厚¶人君之所喜也刑罰者天下之刑罰非以
快人君之所¶怒也是故古者爵人於朝與士共之刑人
於市與衆¶棄之明不敢以已之私心盖天下之公議也
今以四海¶之廣百官之衆有賢有愚有善有惡比肩接
<pb:KR4d0040_WYG_031-4a>
迹雜遝¶並進臣願陛下少留聦明詳擇其間苟有才徳
髙茂¶合於人望者進之雖宿昔怨讎勿棄也有噐識庸
下¶無補於時者退之雖親暱姻婭勿取也有勵行立功¶
爲世所推者賞之雖意之所憎勿廢也有懐姦犯禁¶爲
衆所疾者罰之雖意之所愛勿赦也如此則野無¶遺賢
朝無曠官爲善者勸爲惡者懼上下悦服朝廷¶大治百
姓䝉福社稷永安不然陛下若專居深宫自<md:KR4d0040_SBCK_028-11a>¶暇自逸威
福之柄盡委大臣取適目前不爲逺慮賢¶愚不分善惡
<pb:KR4d0040_WYG_031-4b>
共貫否則所進者皆平生所親愛所退¶者皆平生所不
快所賞者皆諂諛而無功所罰者皆¶忠諒而無罪如此
則中外解體紀綱隳紊羣生失所¶天下可憂矣臣故曰
治國莫先於公也此二先者榮辱¶之大夲安危之至要
臣願陛下審思而行之詩云¶亹亹文王令聞不已陛下
誠能行此二者則盛徳美¶譽滂沛洋溢近者傳誦逺者
襃嘆不過旬月之間徧¶於天下逹於四夷後日之政如
順風吹毛乗髙汱水可¶以不勞而成功矣取進止
<pb:KR4d0040_WYG_031-5a>
　　　論<md:KR4d0040_SBCK_028-11b>¶皇太后<md:KR4d0040_SBCK_029-1a>¶取索劄子¶(治平元年五/月十九日上)¶
臣竊聞兩府議定皇太后於諸處取索物色令本閤<md:KR4d0040_SBCK_029-1b>¶使
臣以皇太后㫖申牒逐處有司再具牓子奏聞候¶見御
寳即便供應臣熟思此一節事理恐未至穏便¶臣聞自
来内中凡有所湏止用御寳合同文字於諸¶司庫務取
索諸司庫務即時供應過後方申三司覆¶奏及行磨勘
今来皇太后有所取索若一一湏待本¶閤使臣申牒逐
處再行覆奏候得御寳方敢供應臣¶愚竊慮行遣徃復
<pb:KR4d0040_WYG_031-5b>
太爲迂迴萬一使者懈慢有司泥¶文皇太后緩急欲得
藥餌什噐之類細小之物不能¶應時而至遷延經日有
傷慈母之心則非陛下以四¶海奉養之意也事雖至微
當此之際小有不足所繫¶甚大禮王及后世子之膳不
㑹盖優尊者不可限以¶多少之數故也臣愚欲望陛下
再令兩府大臣商量<md:KR4d0040_SBCK_029-2a>¶此事應皇太后所取物色並令本
閤使臣行文字與¶合同司一如陛下聖旨所取出御寳
合同文字下諸¶司庫務畫時供應仍令合同司每日將
<pb:KR4d0040_WYG_031-6a>
本閤使臣文¶字繳連實封别遣使臣進呈皇太后以防
矯偽如此¶則尊卑之體正孝養之禮盡取進止¶
　　　乞后族不推恩劄子¶(治平元年五/月卄五日上)
臣竊聞陛下欲加曹佾使相皇太后再三不許又聞¶有
聖㫖令皇后本家分析親的骨肉聞奏亦與推恩¶臣愚
以爲皇太后既深執謙遜抑損外親則后族亦¶恐未宜
襃進伏望陛下宣諭兩府后族恩澤並未¶可施行且俟
佗時徐議其事一則示人子恭孝之心¶不敢使后族先
<pb:KR4d0040_WYG_031-6b>
於母黨二則示人君即政之初不可<md:KR4d0040_SBCK_029-2b>¶以爵祿待賢之具
獨私椒房之親其於聖徳益有光¶榮取進止
　　　上皇太后疏¶(治平元年五/月卄八日上)
月日具位臣司馬光謹昧死再拜上疏皇太后殿下去
歲¶仁宗皇帝捐棄萬方皇帝嗣統之初憂哀成疾殿下¶
念社稷之重同聽庶政以安羣情今聖體復初四方¶無
事殿下推而不居自取安逸動静之節無不合宜¶率土
臣民孰不稱頌臣不自量度欲成殿下之全美¶猶以螢
<pb:KR4d0040_WYG_031-7a>
燭之微明仰禆日月之盛光伏惟殿下稍寛¶其罪而終
聴其辭臣竊以治家之道貴賤雖殊人情¶一也嘗觀天
下士民之家其長㓜羣居長者或恩意¶不備衣食不豐
㓜者或容貌不恭語言不遜若㓜者<md:KR4d0040_SBCK_029-3a>¶孝恭而不怨長者
慈惠而不責則上下雍睦家道以¶興若㓜者以爲怨長
者以爲責則上下乖離家道以¶衰其始相失也甚微而
終爲禍也甚大又加以讒人¶間之於是乎有父子相疑
兄弟相疾亂虐並興無所¶不至者矣凡閨門之内子婦
<pb:KR4d0040_WYG_031-7b>
中有以孝恭之心至者則¶尊親當歡然以慈愛之心接
之若其有過則當以忠¶厚之心教之教之備矣而猶不
聴則雖責之可也罪¶之可也及其既改則又當復以歡
心接之不可以一¶忤顔色而終身惡之遂不可觧謝也
故骨肉之間有¶威怒而無憎疾有詰責而無猜忌此自
古聖人所以¶御其親之道也臣竊惟皇帝皇后於殿下
兼内外之¶親㓜䝉保育今日爲萬民父母享天下冨貴
孰云非<md:KR4d0040_SBCK_029-3b>¶殿下之力臣謂殿下固冝撫存愛念情同所生
<pb:KR4d0040_WYG_031-8a>
周旋¶保䕶以終大惠不可偶以纎芥之失遂蓄乆長之
怒¶棄生成之厚恩取疎絶之深怨愚智所同知也皇帝¶
去嵗得疾之時禮貌言辭誠有可疑得罪於殿下者¶臣
固已嘗言於殿下云不可責有疾之人以無疾之¶禮也
凡醉而有過醒猶可赦况有疾之人不自省知¶本非意
之所欲爲豈可追數以爲罪咎邪皇后自¶童孺之嵗朝
暮遊戲於殿下之懐分甘哺果拊循煦¶嫗有恩無威今
既正位中宫得復奉膳羞盥帨以事¶殿下其意恃昔日
<pb:KR4d0040_WYG_031-8b>
之愛不自疎外猶以童孺之心望¶於殿下故或有所求
須不時滿意則慍懟怨望不能¶盡如家人婦姑之禮殿
下雖怒之責之固其宜也誰<md:KR4d0040_SBCK_029-4a>¶曰不可但事過之後殿下若遂棄
之不復収恤憎疾¶如仇讎則臣以爲過矣臣在闕門之外無由知禁
廷¶之事竊聞道路之言未詳虛實皆言近日皇帝與皇¶后奉
事殿下恭勤之禮甚加於往時而殿下遇之太¶嚴接之太簡或時進
見殿下雖賜之坐如待疎客語¶言相接不過數句須㬰之間已復遣
去如此母子之¶恩如何得逹婦姑之禮如何得施所以
<pb:KR4d0040_WYG_031-9a>
使之疑惑恐¶懼不敢自親者盖以此也臣竊惟殿下母
儀天下踰¶三十年柔明之譽洽于中外皇帝龍潜藩邸
進徳脩¶業仁聖之望光於逺邇先帝以至公大義選賢
建嗣¶海内之人皆謂繼統之日慈孝之風必自家刑國
誠¶不意閭巷之民忽有今兹異論推其本原盖由皇帝<md:KR4d0040_SBCK_029-4b>¶遇疾之際宫省之内必有讒邪之人造飾語言互相¶間
搆一則欲詐效小忠以結殿下之知僥求禄利二¶則
自知過失素多畏嗣君之嚴有所不容三則欲竊¶弄權
<pb:KR4d0040_WYG_031-9b>
柄惡長君聦明使已不得自恣是以日夜闚覘¶拾掇絲
毫之失無不納於殿下之耳殿下雖至聦哲¶不能無疑
雖至仁慈不能無怒皇帝以剛健之性屈¶於衆口無以
自伸能不憤悒遂使兩宫之間介然相¶失乆而不觧流
聞于外致朝野之士有敢竊議其是¶非者深可惜也今
天誘其衷殿下濬發慈旨卓然逺¶覽舉天下之政歸之
皇帝此乃宗廟之靈生民之福¶然臣竊料讒邪之人心
如沸湯愈不自安力謀離間¶彼皆自營一身之私非爲
<pb:KR4d0040_WYG_031-10a>
國家與殿下之計也臣願<md:KR4d0040_SBCK_029-5a>¶殿下深察其情勿復聴納斥
逺其人勿置左右召諭¶皇帝以嚮来紛紛皆此屬所爲
自今以後母子之間¶當坦然無疑皇帝必涕泣拜伏感
激摧謝然後兩宫¶之歡一皆如舊凡皇帝皇后進見
之際殿下冝賜以温顔¶留之從容来往無時勿加限絶
或置酒語笑與之欣¶欣相待一如家人之禮如此則殿
下坐享孝養何樂¶如之心平氣和眉夀無疆國家乂安
内外無患名譽¶光美垂於無窮與其信任讒慝猜防百
<pb:KR4d0040_WYG_031-10b>
端終日戚戚¶憂憤生疾國家不寜禍亂横生譏謗之言
流於後世¶二者得失相去逺矣且殿下既能以祖宗之
業付皇¶帝又能以大政授之而獨於恩禮之際終不能
豁然¶囬心息怒其故何哉方今宫闈之中殿下骨肉至
親<md:KR4d0040_SBCK_029-5b>¶止於皇帝皇后長公主及皇子公主數人而已其餘¶
皆行路之人於殿下何有若親者尚不可結以恩信¶猜
而逺之則踈者獨肯受殿下顧遇盡其死力終始¶無二
乎夫貴莫貴於爲天子之母富莫富於受四海¶之養今
<pb:KR4d0040_WYG_031-11a>
殿下有此冨貴而不能自樂親其所可踈踈¶其所可親
使受恩之子婦彷徨而不自安踧踖而不¶敢進雖内懐
反哺之心而無以施展臣竊爲殿下惜¶之臣父子皆䝉
先帝大恩擢於常調之中置之侍從¶之列心非木石豈
能暫忘今先帝晏駕之後臣唯不¶避死亡以進忠直之
言庶幾殿下母子和悦國家安¶寜是臣所以爲報效也
不勝區區激切之誠展布以¶聞惟留神幸察臣光昧死
再拜上疏<md:KR4d0040_SBCK_029-6a>¶
<pb:KR4d0040_WYG_031-11b>
　　　言兩府遷官劄子¶(治平元年閠/五月四日上)
臣伏覩去嵗陛下即位之初兩府臣僚已各遷官今¶兹
甫及朞年一例又加恩命雖陛下襃優大臣務從¶豐厚
而朝野竊議以爲近来國家官爵易得恩賞太¶頻柱
石之臣當勠力同心共救此弊今若連年之内¶寵數便
蕃恬然有之自以爲宜則何以率正佗人抑¶塞僥倖因
此恐大失天下之望然則陛下愛之適所¶以傷之也臣
竊料大臣亦不敢自安必當辭避願陛¶下因而聴之以
<pb:KR4d0040_WYG_031-12a>
成其美取進止¶
　　　言兩府遷官第二劄子¶
臣近曽上言兩府臣僚遷官太頻恐失天下之望乞¶陛
下聴其辭避以成其美未䝉采納臣非憎此數人<md:KR4d0040_SBCK_029-6b>¶嫉其
遷官乃是欲全其令名使之輔佐陛下重惜大¶柄耳先
帝親選聖明傳以天下今陛下乃欲歸功大¶臣臣固知
其人必不敢當也借使當日實曽賛成先¶帝聖意乃是
欲安宗廟社稷若今日受賞則是豫邀¶非常之福罪孰
<pb:KR4d0040_WYG_031-12b>
大焉然則陛下賞之是掩其盡忠之¶心使爲狥利之人
何榮之有臣所謂欲全其令名者¶此也夫爵位者人主
所以御羣臣之大柄也然品秩¶髙下本皆虛名但以難
得之故爲人所貴若其易得¶則爲人所賤譬如金玉珠
璣若或道路階庭處處有¶之則與瓦礫無異矣近嵗以
来官冗賞濫兩府大臣¶豈不素知今遇陛下即政之初
所宜開導聖聦以懲¶革斯弊今陛下以纂紹之際及聖
體未安之時中外<md:KR4d0040_SBCK_029-7a>¶平寜爲兩府之功加以厚賞則宿衛
<pb:KR4d0040_WYG_031-13a>
將帥宗室外戚¶四方藩鎮内侍近臣皆有冀望若一一
稱滿其意則¶國家官爵賤於泥土將無以役使羣臣若
抑而不與¶則人不自知更生觖望是始於推恩而終於
聚怨也¶且輔佐之臣自於朞年之間連併遷官而欲禁
止佗¶人之幸進誠亦難矣臣所謂欲使之輔佐陛下重
惜¶大柄者此也或者陛下以爲曹佾無功尚加之使相
况¶輔弼大臣當國家艱難之際輸力盡瘁不可不賞臣¶
愚以爲不然陛下所以賞曹佾者非以爲功也乃¶以皇
<pb:KR4d0040_WYG_031-13b>
太后之徳至深至厚無以爲報故襃崇元舅以¶慰母心
今若縁此推恩次及后族次及兩府次及佗¶人則是曹
佾隨衆遷官不爲優異於皇太后之心何<md:KR4d0040_SBCK_029-7b>¶所慰哉然則
陛下虛捐盛恩而衆人皆以大例遷官¶何足爲喜也臣
豈不知陛下欲襃賞大臣而臣區區¶不量其力以横議
千之非身之利然爲朝廷忠謀無¶恤其佗惟陛下察之
取進止¶
　　　乞罷修感慈塔劄子¶(治平元年閏五/月十五日上)
<pb:KR4d0040_WYG_031-14a>
臣伏聞感慈塔已有聖㫖坼修五層竊以開封府界¶京
東京西河北河東陜西西川等路自去冬少雪今¶春少
雨麥田已無所収昨得五月十三日雨方種秋¶田自後
又經一月無雨萌芽始生隨復焦槁農民嗷¶嗷大率無
食棄去鄉里流離道路顧妻賣子以接餱¶糧縣官倉廪
素無蓄積贍給軍衆猶恐不足固無贏¶餘可以賑貸陛
下當此之際所宜側身刻意降服損<md:KR4d0040_SBCK_029-8a>¶膳以救其患而更
修此佛塔以費國財臣竊以爲失¶緩急先後之務矣且
<pb:KR4d0040_WYG_031-14b>
此塔傾欹爲日已久借使更經¶數年不修於僧徒有何
大害若百姓飢窮朝不及夕¶而國家不能収恤則老弱
轉死溝壑壯者聚爲盗賊¶當是之時雖有千塔將安用
之夫府庫之財皆生民¶膏血苟非事不得已安可輕費
今有司既諂諛苟且¶曽不爲陛下愛惜陛下又不以介
意一皆聴之使四¶海蒼生將何所依仰臣愚欲望陛下
親發徳音宣諭¶有司以今嵗旱災且罷脩此塔及其餘
不急之費有¶似此類者皆仰有司條奏以聞一切寢罷
<pb:KR4d0040_WYG_031-15a>
候佗年豐¶稔帑藏有餘然後徐議其事於聖政之初亦
足以彰¶愛民之意爲盛美之一事也取進止<md:KR4d0040_SBCK_029-8b>¶　　　乞罷近臣恩命上殿劄子<md:KR4d0040_SBCK_029-10a>¶臣昨者上言近嵗官冗賞濫兩府大臣遇陛下即政¶之
初冝開𨗳聖聦以懲革斯弊今陛下以紹纉之際¶及聖
體未安之時中外平寜爲兩府之功加以厚賞¶則宿衛
將帥宗室外戚四方藩鎮内侍近臣皆有冀¶望若一一
稱滿其意則國家官爵賤如泥土將無以¶役使羣臣且
<pb:KR4d0040_WYG_031-15b>
輔佐之臣自於朞年之間連併遷官則¶難以禁止佗人
之幸進伏䝉陛下面諭臣以兩府大¶臣皆有大功所以
遷官佗人無功何敢輒望臣再三¶敷奏以陛下若寢兩
府恩命則佗人自然不致僥求¶若見兩府遷官則誰肯
自謂無功不求榮進恐至時¶陛下亦不能裁抑兩府亦
不敢執奏當時陛下聖意<md:KR4d0040_SBCK_029-10b>¶確然終不開納今兩府纔受
恩命竊聞入内内侍省¶都都知任守忠等已一例遷官
臣竊料向去其餘臣¶僚互相形比繼續遷官猝無窮盡
<pb:KR4d0040_WYG_031-16a>
盖官爵者人主之¶利噐所以驅策羣臣制御四海今陛
下曽不愛惜容¶易與人一至於此臣竊惜之凡政令之
行必自貴近¶爲始前者濫恩已施之於貴臣不可復収
若止之於¶近臣猶可救其大半所有任守忠等恩命伏
望聖慈¶特賜追還以塞向去僥倖之路取進止¶
　
　
　
<pb:KR4d0040_WYG_031-16b>
　
　
　
　
　
　
　
　傳<md:KR4d0040_SBCK_029-11a>¶家¶¶¶¶¶¶集巻<md:KR4d0040_SBCK_030-1a>¶三十¶一

<pb:KR4d0040_WYG_032-1a>
欽定四庫全書
　傳家集巻三十二　　　　宋　司馬光　撰
　　章奏十五¶
　　　陳治要上殿劄子¶(治平元<md:KR4d0040_SBCK_030-1b>¶年¶¶七/月<md:KR4d0040_SBCK_030-2a>¶十八日<md:KR4d0040_SBCK_030-4b>¶上)<md:KR4d0040_SBCK_030-5b>¶臣聞舜與臯陶賡歌相戒以明良爲美以叢脞爲非<md:KR4d0040_SBCK_030-6a>¶盖
以王者奄有四海君臨億兆若事無巨細皆以身¶親之
則所得至寡所失至多矣古語有之曰察目睫者不能
見百歩察百歩者亦不¶能見目睫非不欲兼之勢不可
<pb:KR4d0040_WYG_032-1b>
也是以明王¶緫其大體執其樞要精選賢能任以百職
有功者¶賞有罪者誅故處躬不勞而収功甚大用此道
也臣¶伏見陛下自親政以来厲精求治孳孳不倦未明
求¶衣日昃不食雖大禹之勤勞文王之懿恭無以過此¶
然而政有本末事有細大舉其綱則百目張挈其領¶則
衆毛理臣願陛下先其本後其末急其大緩其細¶擇人
而任之此政之本也賞善而罰惡此事之大也¶陛下當
先察羣臣之邪正與其材能之所堪然後思¶天下有某
<pb:KR4d0040_WYG_032-2a>
事不治者當使某人治之其公忠勤恪功<md:KR4d0040_SBCK_030-6b>¶效顯著者勸
之以厚賞姦回惰慢無功敗事者威之¶以嚴刑如是則
萬事無不舉兆民無不安陛下可以¶髙拱無爲而名配
堯舜矣至於簿書之煩碎文法之¶㣲宻錢糓之出納體
例之有無此乃羣臣百吏之所¶守非陛下所當留意也
陛下若捨彼而取此則臣恐¶徒有大禹之勤勞而不獲
其功文王之懿恭而不見¶其治也臣以獻替爲職遇陛
下勤政之初虛心求諫¶此乃千載一時誠不敢以細末
<pb:KR4d0040_WYG_032-2b>
之事煩汙聦明伏望¶陛下深思此道乃自古及今致治
之大本勿以爲迂闊¶陳熟之言而忽之則天下幸甚取
進止¶
　　　言程戡施昌言劄子¶(治平元年七月/二十八日上)
臣竊聞近者夏國屢起事端邊境之變不可不備爲<md:KR4d0040_SBCK_030-7a>¶備
之要在於擇帥伏見鄜延路經略使程戡資性姦¶回涇
原路經略使施昌言老病昏昧皆以斗筲罷愞¶之才當
折衝禦侮之任平居之時未見有闕一旦警¶急必敗大
<pb:KR4d0040_WYG_032-3a>
事譬如開門揖盗以肉餧虎臣竊爲國家¶危之伏望朝
廷早擇智勇之將以代其任二人並除¶致仕以安邊境
之民戒偷禄之臣取進止¶
　　　¶言<md:KR4d0040_SBCK_030-7b>¶任守忠劄子¶(治平元年七/月十八日上)
臣竊聞入内内侍省都都知任守忠擅取奉宸庫金¶珠
數萬兩獻遺中宫自以爲功仍受中宫賞賜外議¶籍籍
無不駭愕伏以守忠從来罪惡極多不可遽數¶陛下體
元繼統聖政方新守忠曽無畏惮益恣巧諂¶公取官物
<pb:KR4d0040_WYG_032-3b>
自眩私恩賛𨗳椒房首爲侈靡既求權寵¶又分厚利姦
邪之臣無大於此伏望陛下特發神斷¶以守忠付所司
窮治所犯明正典刑以示天下取進¶止¶
　　　言任守忠第二劄子¶
臣近曽上言任守忠姦邪事迹乞正典刑未聞施行¶臣
案守忠懐姦罔上諂佞貪惏竊弄權柄固非一日<md:KR4d0040_SBCK_030-8b>¶專爲
讒慝交搆兩宫狡詐反覆陛下所知若非先帝¶聖明
皇太后仁慈則社稷可憂天位不安今又盗取¶庫物曲
<pb:KR4d0040_WYG_032-4a>
求容媚教中宫爲不順陷陛下爲不義此而¶不誅典刑
安用據守忠罪惡臣久合奏陳但以陛下¶踐阼之初天
威未振欲望陛下親發英斷戮此大姦¶使内外之臣莫
不震肅今聖恩容貸已及嵗餘外議¶皆言守忠以諂佞
之故受陛下寵遇過於先帝之時¶臣備位諫官不敢塞
黙守忠職在宫禁久專威福若¶不早除恐别生事伏望
陛下如臣前奏速以守忠付¶所司窮治所犯肆之市朝
以副天下之望取進止
<pb:KR4d0040_WYG_032-4b>
　　　言任守忠第三劄子(次日守忠除保信軍/節度副使蘄州安置)¶
臣近者兩次上言任守忠姦邪事迹乞正典刑至今<md:KR4d0040_SBCK_030-9a>¶未
聞施行臣廹於忠懇不能自已竊見守忠早以小¶臣獲
事先帝幸蒙奬抜榮禄俱極日侍左右不能以¶忠言正
道補益萬分專以詼諧諂諛苟求悦媚其罪¶一也緫領
近侍委之差遣而陵忽同列與奪自恣附¶已則愛悦逆
意則憎疾援引親黨排抑孤寒任情狥¶私略無顧避其
罪二也從来所受俸禄賞賜亦爲不¶少而資性貪惏老
<pb:KR4d0040_WYG_032-5a>
而益甚盗竊官物受納貨賂金帛¶珍玩溢於私家第宅
産業甲於京師聚斂之心曽無¶紀極其罪三也交結朋
援專權據勢縱逞胷臆妄行¶威福所愛者雖有大罪掩
盖不言所惡者小有瑕疵¶紏擿成事使宫禁之内側足
屏息畏憚守忠無以爲¶比其罪四也濮王之薨守忠監
䕶𦵏事賣弄國恩輕<md:KR4d0040_SBCK_030-9b>¶蔑皇族乗其有喪丐奪財物所得
甚多終不滿意遂¶誣長子宗懿以爲不孝使被譴謫感
憤成疾以至没¶身不能自雪其罪五也先帝以春秋寖
<pb:KR4d0040_WYG_032-5b>
髙未有繼嗣¶深思宗廟生民之重屬意聖明固非一日
而守忠隂¶蓄姦心沮壊大䇿深忌國家立長立賢自欲
於倉猝¶之際居中建議擇㓜弱昬懦之君以邀大利如
有唐¶之季定䇿國老門生天子頼先帝聦明卓然逺覽
斷¶志不疑不然則太平之業幾墜於地其罪六也及陛¶
下既爲皇子守忠内懐憂懼日於先帝之前離間百¶端
隔絶内外進對甚希使先帝爲陛下之父不得施¶爲父
之恩陛下爲先帝之子不得展爲子之親其罪¶七也及
<pb:KR4d0040_WYG_032-6a>
先帝晏駕陛下纉統不幸遇疾皇太后權<md:KR4d0040_SBCK_030-10a>¶同聴政守忠
乗此之際大逞姦謀闚伺語言撰造事¶迹往來革面進
退異辭使皇太后以文母之慈不免¶投杼之疑陛下以
曽閔之孝立有負恩之謗交搆兩¶宫遂成深隙計其
隂謀無所不至頼皇太后聦明確¶然執義不可傾移不
然禍變之興豈可具道其罪八¶也及聖體既安皇太后
恭還大政守忠不勸𨗳陛下¶以勤修子道承顔順意報
答盛徳恢廣令譽而相時¶隨勢斗異炎凉欲詐輸新忠
<pb:KR4d0040_WYG_032-6b>
以巧遮舊惡用昔時讒¶陛下之計爲今日讒皇太后之
辭雖陛下未必聴受¶而使皇太后聞之不能不以介意
終日涕泣悒怏成¶疾守忠但欲左右反覆自爲身謀並
不顧天下之人¶議陛下之善惡其罪九也皇后正位尚
新天下聳觀<md:KR4d0040_SBCK_030-10b>¶令徳守忠輒爲皇后畫策並不禀問皇太
后矯傳教旨¶開祖宗寳藏擅取金珠數萬兩以獻皇后
既取悦一¶時又坐享厚賜逆婦姑之禮開驕侈之源使
皇后受¶其惡名而已身収其重利爲臣姦邪孰甚於此
<pb:KR4d0040_WYG_032-7a>
其罪¶十也守忠有大罪十皆陛下所親見衆人所共知
其¶餘欺謾爲姦恣横不法事類繁多不可勝言誠國之¶
大賊人之巨蠹伏望陛下盡發守忠之罪明示四方¶斬
於都市以懲姦慝取進止¶
　　　<md:KR4d0040_SBCK_030-11a>¶言<md:KR4d0040_SBCK_030-11b>¶内侍差遣上殿劄子¶(治平元年上/)
臣曏時上殿伏見陛下宣諭以内臣差遣並一切委¶之
都知司臣當時已曽奏陳以爲非便今入内内侍¶省都
都知任守忠恃此權勢背公立私奉之者坐獲¶進擢忤
<pb:KR4d0040_WYG_032-7b>
之者立致排擯威福之柄盡在其手遂使宫¶禁之中畏
憚其人過於人主罪盈惡積幸頼陛下神¶斷已斥而去
之然儻不収還威福之柄則是去一守<md:KR4d0040_SBCK_030-12a>¶忠生一守忠終
無益也臣愚伏望陛下自今日已後¶除内臣常程差遣
依舊令都知司定差外其勾當御¶藥院内東門龍圖天
章閣後苑化成殿延福宫等處¶及非時差管勾裏外要
切公事之人並乞陛下親加¶選擢試之以事觀其爲人
忠謹有功者則加賞拔姦¶邪不職者則加貶退不必一
<pb:KR4d0040_WYG_032-8a>
一勘㑹資序檢尋體例¶如此則誰不懐徳畏威輸忠竭
力豈獨内臣而已雖¶外朝之人臣亦可用此道而治也
取進止¶
　　　貢院乞逐路取人狀(治平元年上/)
准中書批送下知封州栁材奏欲乞今後南省考試進
士將開封國學鏁㕔舉人試巻衮同糊名其諸道州府
舉人試巻各以逐路糊名委封彌官於試巻上題以在
京逐路字用印送考試官其南省所放合格進士乞於
<pb:KR4d0040_WYG_032-8b>
在京逐路以分數裁定取人所貴國家科第均及中外
如允所請伏乞下兩制詳定者右謹具如前當院今將
簿籍勘㑹近嵗三次科場内嘉祐三年國子監得觧及
免觧進士共一百一十八人及第者二十二人約五人
中取一人開封府得觧及免觧進士共二百七十八人
及第者四十四人約六人中取一¶人河北路得¶觧及免
觧進士共一百五十二人及第者五人約三十<md:KR4d0040_SBCK_030-12b>¶人<md:KR4d0040_SBCK_031-1a>¶中取
一人京東路得觧及免觧進士共一百五十七人及第
<pb:KR4d0040_WYG_032-9a>
者五人梓州路得觧及免觧進士共六十三人及第者
二人並約三十一¶人中取一人廣南東路得觧及免觧
進士共九十七人及第者三人約三十二人中取一人
荆湖南路得觧及免觧進士共六十九人及第者二人
約三十四人中取一人廣南西路得觧及免觧進士共
三十八人利州路得觧及免觧進士共三十六人䕫州
路得觧及免觧進士共二十八人及第者各只一人河
東路得觧及免觧進士共四十四人全無人及第嘉祐
<pb:KR4d0040_WYG_032-9b>
五年國子監得觧及免觧進士共一百八人及第者二
十八人開封府得觧及免觧進士共二百六十六人及
第者六十九人並約四人中取一人京東路得觧及免
觧進士共一百五十人及第者五人約三十人中取一
人荆湖南路得觧及免觧進士共六十九人及第者二
人約三十四人中取一人廣南東路得觧及免觧進士
共八十四人及第者二人約四十二人中取一人河東
路得觧及免觧進士共四十一人陜西路得觧及免觧
<pb:KR4d0040_WYG_032-10a>
進士共一百二十三人及第者各只一人荆湖北路得
觧及免觧進士共二十四人廣南西路得觧及免觧進
士共六十三人䕫州路得觧及免觧進士共三十二人
並全無人及第嘉祐七年國子監得觧及免觧進士共
一百一十一人及第者三十人約四人中取一人開封
府得觧及免觧進士共三百七人及第者六十六人約
五人中取一人荆湖南路得觧及免觧進士六十八人
及第者二人約三十四人中取一人陜西路得觧及免
<pb:KR4d0040_WYG_032-10b>
觧進士共一百二十四人及第者二人約六十二人中
取一人河北路得觧及免觧進士共一百五十四人河
東路得觧及免觧進士共四十五人荆湖北路得觧及
免觧進士共二十三人及第者各一人廣南東路得觧
及免觧進士共七十七人廣南西路得觧及免觧進士
共六十三人利州路得觧及免觧進士共二十八人並
全無人及第以此比較在京及諸路舉人得失多少之
數顯然大段不均盖以朝廷每次科場所差試官率皆
<pb:KR4d0040_WYG_032-11a>
兩制三館之人其所好尚即成風俗在京舉人追趨時
好易知體面淵源漸染文采自工使僻逺孤陋之人與
之爲敵混同封彌考較長短勢不侔矣孔子曰十室之
邑必有忠信如丘者焉言雖微陋之處必有賢才不可
誣也是以古之取士以郡國户口多少爲率或以徳行
或以材能隨其所長各有所取近自族姻逺及夷狄無
小無大不可遺也今或數路之中全無一人及第則所
遺多矣國家用人之法非進士及第者不得美官非善
<pb:KR4d0040_WYG_032-11b>
爲賦詩論策者不得及第非遊學京師者不善爲賦詩
論策以此之故使四方學士皆棄背鄉里違去二親老
於京師不復更歸其間亦有身負過惡或隠憂匿服不
敢於鄉里取觧者往往私買監牒妄冒户貫於京師取
觧自間嵗開科場以来逺方舉人憚於往還只在京師
寄應者比舊尤多國家雖重爲科禁至於不用䕃贖然
冒犯之人嵗嵗滋甚所以然者盖由每次科場及第進
士大率是國子監開封府觧送之人則人之常情誰肯
<pb:KR4d0040_WYG_032-12a>
去此而就彼哉夫設美官厚利進取之途以誘人於前
而以苛法空文禁之於後是猶決洪河之尾而捧土以
塞之其勢必不行矣書曰無偏無黨王道蕩蕩國家設
賢能之科以俟四方之士豈可使京師詐妄之人獨得
取之今来栁材所起請科場事件若依而行之委得中
外均平事理允當可使孤逺者有望進逹僑寓者各思
還本土矣難者必曰國家比設封彌謄録以盡至公其
諸路舉人所以及第少於在京者自以文藝疎拙長短
<pb:KR4d0040_WYG_032-12b>
相形理宜黜退今若於封彌試巻上題在京逐路字號
必慮試官狥私者因此得以用情是大不然國家設官
分職以待賢能大者道徳噐識以弼諧教化其次明察
惠和以拊循州縣其次方略勇果以扞禦外侮小者刑
獄錢糓以供給役使豈可專取文藝之人欲以備百官
濟萬事邪然則四方之人雖於文藝或有所短而其餘
所長有益於公家之用者盖亦多矣安可盡加棄斥使
終身不仕邪凡試官挾私者不過狥其親知鄉黨今雖
<pb:KR4d0040_WYG_032-13a>
題逐路字號若試官欲狥其親知則一路之人共聚一
處不知何者是共親知若欲狥其鄉黨則一路之中所
取自有分數豈敢偏於本路剰取一人以此言之雖題
逐路字號試官亦無所容其私也今欲乞依栁材起請
今後南省考試云云裁定取人若朝廷尚以爲有所嫌
疑即乞令封彌官將國子監開封府及十八路臨時各
以一字爲偏傍立號假若國子監盡用乾字開封府盡
用坤字京東路盡用離字京西路盡用坎字爲偏傍其
<pb:KR4d0040_WYG_032-13b>
餘路分並依此例委知貢舉官於逐號之中考校文理
善惡各隨其短長每十人中取一人奏名其不滿十人
者六人以上亦取一人五人以下更不取人其親戚舉
人别試者緣人數至少更不分别立號只依舊條衮同
封彌分數取人其合該奏名者更不入南省奏名數内
如允所奏乞降指揮下貢院遵守施行
　
　傳家集巻三十二

<pb:KR4d0040_WYG_033-1a>
欽定四庫全書
　傳家集巻三十三　　　　宋司馬光　撰
　　章奏十六¶
　　　言講筵劄子¶(治平元年九/月三日上)<md:KR4d0040_SBCK_031-1b>¶臣伏覩講筵所告報奉聖㫖令自九月初五日後逐
日¶講筵至重陽節住講候將来開春别選日講筵臣¶竊
以國家本設經筵欲以發明道誼裨益聖徳先帝¶時無
事常開講筵近嵗因聖體不安遂於端午及冬¶至以後
<pb:KR4d0040_WYG_033-1b>
盛暑盛寒之時權罷數月今陛下始初清明方宜¶鋭精
學問之時而五日開講八日已罷臣恐議者以¶爲陛下
非有意於求道但欲循故事備外事而已羣¶臣非有意
於明道但欲塞職業求錫賚而已若果如¶此臣竊爲朝
廷羞之且陛下近増置諸宫教授仍下¶詔戒朂宗室使
之嚮學儻陛下不以身先之則宗室¶安肯奉詔哉臣愚
以爲陛下若别有所爲未暇開講<md:KR4d0040_SBCK_031-2a>¶則且俟佗時亦未爲
晩若既開講筵則恐數日之間¶未宜遽罷取進止
<pb:KR4d0040_WYG_033-2a>
　　　乞講尚書劄子¶(治平元年上/)
臣伏覩經筵所講説論語將畢竊以尚書者二帝三王¶
嘉言要道盡在其中爲政之成規稽古之先務也陛¶下新
承大統留意萬幾欲求楷模莫盛於此臣不勝¶區區欲
望陛下更以聖意裁酌將来論語既畢令講¶説尚書取
進止¶
　　　言除盗劄子¶(治平元年十/月十日上)
臣竊聞降勅下京東京西災傷州軍如人户委是家¶貧
<pb:KR4d0040_WYG_033-2b>
偷盗斛斗因而盗財者與减等斷放未知虛的若¶果如
此深爲不便臣聞周禮荒政十有二散利薄征<md:KR4d0040_SBCK_031-2b>¶緩刑弛
力舍禁去幾率皆推寛大之恩以利於民獨¶於盗賊愈
更嚴急所以然者盖以饑饉之嵗盗賊必¶多殘害良民
不可不除也頃年嘗見州縣官吏有不¶知治體務爲小
仁者或遇㓙年有刼盗斛斗者小加¶寛縱則盗賊公行
更相刼奪鄉村大擾不免廣有収¶捕重加刑辟或死或
流然後稍定今若朝廷明降勅¶文豫言偷盗斛斗因而
<pb:KR4d0040_WYG_033-3a>
盗財者與减等斷放是勸民¶爲盗也百姓乏食官中當
輕徭薄賦開倉賑貸以救¶其死不當使之自相劫奪也
今嵗府界京東京西水¶災極多嚴刑峻法以除賊盗猶
恐春冬之交飢民嘯¶聚不可禁禦又况降勅以勸之臣
恐國家始於寛仁¶而終於酷暴意在活人而殺人更多
也凡號令之出<md:KR4d0040_SBCK_031-3a>¶不可不慎毫釐之失爲害實多若纔知
其失随即更¶張猶勝於有害及民迷而不復者也伏望
陛下速令¶収還此勅嚴責京東京西轉運司及州縣應
<pb:KR4d0040_WYG_033-3b>
災傷之¶處多方擘畫斛斗救濟飢民若有一人敢劫奪
人斛¶斗者立加擒捕依法施行如此則衆知所畏不敢
輕¶犯所以保全愚民减省刑獄之道也取進止¶
　　　言備邊劄子¶
臣聞周書稱文王之徳曰大邦畏其力小邦懐其徳¶盖
言諸侯傲狠不賔則討誅之從順柔服則保全之¶不避
彊不陵弱此王者所以爲政於天下也臣伏見¶去嵗先
帝登遐趙諒祚遣使者来致祭延州差指使¶髙宜押伴
<pb:KR4d0040_WYG_033-4a>
入京冝言語輕肆傲其使者侮其國主使<md:KR4d0040_SBCK_031-3b>¶者臨辭自訴
於朝臣當時與吕誨上言乞加冝罪朝¶廷忽略此事不
以爲意使其怨懟歸國一國之人皆¶以爲恥今嵗以来
諒祚招誘亡命㸃集兵馬窺伺邉¶境攻圍堡寨驅脅熟
户八十餘族殺掠弓箭手約數¶千人悖逆如此而朝廷
乃更遣使臣齎詔撫諭彼順¶從則侮之傲狠則畏之無
乃非文王所以令諸侯乎¶若使臣至彼諒祚稽首伏罪
禁止侵掠猶或可赦若¶復拒違王命辭禮驕慢侵掠不
<pb:KR4d0040_WYG_033-4b>
已未知朝廷將何以¶待之傷威毁重孰甚於此方今公
私困竭士卒驕惰¶將帥乏人而戎狄犯邊事之可憂孰
大於此而朝廷¶上下晏然若無事者其故何哉豈朝廷
自有其備而¶疎外之臣不得與知乎臣竊惑之所謂備
者非但添<md:KR4d0040_SBCK_031-4a>¶屯軍馬積貯糧草而已也在於擇將帥而修
軍政也¶二者皆闕何謂有備臣不勝憤懣伏望陛下博
延羣¶臣訪以禦邊之策擇其善者而力行之方今救邊
之¶急宜若捧漏甕沃焦釡猶恐不及豈可外示閒暇而
<pb:KR4d0040_WYG_033-5a>
養成大患也取進止¶
　　　言蓄積劄子¶
臣聞國以民爲本民以食爲天國家近嵗以来官中¶及
民間皆不務蓄積官中倉廪大率無三年之儲鄉¶村農
民少有半年之食是以小有水旱則公私窮匱¶無以相
救流移轉徙盗賊並興當是之時朝廷非不¶以爲憂及
年糓稍豐則上下之人皆忘之矣此最當¶今之深弊也
先帝時臣曽上言乞將諸路轉運使及<md:KR4d0040_SBCK_031-4b>¶諸州軍長吏官
<pb:KR4d0040_WYG_033-5b>
滿之日倉庫之實比於始至増减多¶少以爲黜陟又令
民能力田積糓者皆不以爲家貲¶之數欲爲國家力救
此弊自後不聞朝廷施行今嵗¶開封府界南京宿亳陳
蔡曹濮濟鄆等州霖雨爲災¶稼穡之田悉爲洪流百姓
羸弱者流轉佗方餓死溝¶壑強壯者起爲盗賊吏不能
禁朝廷欲開倉賑貸則¶軍儲尚猶不足何以贍民欲括
取於蓄積之家則貧¶者未能賑濟富者亦將乏食又使
今後民間不敢蓄¶積不幸復有㓙年則國家更於何處
<pb:KR4d0040_WYG_033-6a>
取之此所以朝¶廷雖寒心銷志亦坐而視之無如之何
者也臣竊思¶之盖非今日有司之罪乃曏時有司之罪
也往日不¶可及来者猶可追陛下儻不於今日特留聖
心速救<md:KR4d0040_SBCK_031-5a>¶此弊豐㓙之期不可豫保若向去復有水旱螟
蝗之¶災饑饉相仍甚於今年則國家之憂何所不至乎
臣¶又聞平糴之法必謹視年之上下故大熟則上糴三¶
而舍一中熟則糴二下熟則糴一使民適足價平則¶止
小飢則發小熟之所斂中飢則發中熟之所斂大¶飢則
<pb:KR4d0040_WYG_033-6b>
發大熟之所斂而糶之所以取有餘補不足也¶今開封
府及京東京西水災之處放税多及十分是¶大饑之嵗
也官吏往往更行収糴所給官錢既少百¶姓不肯自来
中糴則遣人編攔搜括無以異於冦盗¶之鈔劫是使有
糓之家愈更閉匿不敢入市糓價益¶貴人不聊生如此
非獨天災亦由吏治顛錯之所致¶也臣愚欲望朝廷檢
㑹臣前次及今來所奏事理更<md:KR4d0040_SBCK_031-5b>¶加詳酌擇其可者少賜
施行指揮開封府界及京東¶京西災傷州軍見今官中
<pb:KR4d0040_WYG_033-7a>
収糴者一切止住其有常¶平廣惠倉斛斗之處按籍置
歴出糶賑貸先救農民¶告諭蓄積之家許行出利借貸
與人候豐熟之日官¶中特爲理索不令逋欠其河北陜
西河東及諸路應¶豐稔之處委轉運司相度糓價賤者
廣謀収糴價平¶即止如本路闕少錢物即委三司於佗
處擘畫那移¶應副仍自今以後乞朝廷每年謹察諸路
豐㓙之處¶依此施行臣竊料有司必言官無閒錢可以
趂時収¶糴臣伏見國家每遇㓙荒之嵗縁邉屯軍多處
<pb:KR4d0040_WYG_033-7b>
常用¶數百錢糴米一斗若用此於豐稔之嵗可糴一碩
不¶知有司何故於㓙荒之嵗則有錢供億至豐稔之嵗<md:KR4d0040_SBCK_031-6a>¶則無錢也此無佗故患在有司偷安目前以俟遷移¶進
用不爲國家思乆逺之計而已故臣惟願陛下深¶留聖
意取進止¶
　　　言階級劄子¶(治平元年十一/月十五日上)
臣聞治軍無禮則威嚴不行禮者上下之分是也唐¶自
肅代以降務行姑息之政是以藩鎮跋扈威侮朝¶廷士
<pb:KR4d0040_WYG_033-8a>
卒驕横侵逼主帥下陵上替無復綱紀以至五¶代天下
大亂運祚迫蹙生民塗炭祖宗受天景命聖¶徳聦明知
天下之亂生於無禮也乃立軍中之制曰¶一階一級全
歸伏事之儀敢有違犯罪至於死於是¶上至都指揮使
下至押官長行等衰相承粲然有叙¶若身之使臂臂之
使指莫敢不從故能東征西伐削<md:KR4d0040_SBCK_031-6b>¶平海内爲子孫建久
大之業至今百有餘年天下太¶平者皆由此道也近嵗
以来中外主兵臣僚往往不¶識大體好施大惠以盗虛
<pb:KR4d0040_WYG_033-8b>
名軍中有犯階級者務行¶寛貸是致軍校大率不敢鈐
束長行甘言悦色曲加¶煦嫗以至懦怯兵官亦爲此態
遂使行伍之間驕恣¶悖慢寖不可制上畏其下尊制於
卑所謂下陵上替¶者無過於此臣聞聖王刑期於無刑
今寛貸犯階級¶之人雖活一人之命殊不知軍法不立
漸成陵替之¶風則所繫乃億兆人之命也臣愚欲望陛
下特降詔¶㫖申明階級之法戒勅中外主兵臣僚令一
遵祖宗¶之制如敢有輒行寛貸曲収衆心者嚴加罪罰
<pb:KR4d0040_WYG_033-9a>
以儆¶其餘庶幾綱紀復振基緒永安取進止<md:KR4d0040_SBCK_031-7a>¶　　　言舉官上殿劄子¶(治平元年十¶一/月¶¶¶¶¶¶¶¶¶二十五<md:KR4d0040_SBCK_031-7b>¶日上)¶¶¶¶¶
臣聞致治之本在於得賢天下至廣羣臣至衆人主不¶
能徧知必資薦舉若薦舉不得其實則邪巧並進官職¶
耗廢是故設連坐之法以懲之此百王不易之道也伏¶
見近降詔書令中外臣僚於文資官内不以職位髙¶下
舉行實素著官政尤異可備陞擢任使之人又於¶諸司
使以下至三班使臣内舉堪充將領及行陳任¶使之人
<pb:KR4d0040_WYG_033-9b>
此乃前世之令典當今之切務臣始聞之不¶勝慶抃既
而議者皆言數年之前亦曽有此詔書所¶舉甚衆未聞
朝廷曽有所陞擢今兹盖亦修故事飾¶虛名而已非有
求賢之實也若果如此誠有何益臣¶愚欲望陛下盡將
今来臣僚所舉之人隨逐人資叙<md:KR4d0040_SBCK_031-8b>¶各置一簿編其姓名
留之禁中其副本降付中書樞¶宻院若遇文臣轉運副
使提㸃刑獄轉運判官知大¶藩府及武臣緫管鈐轄路
分都監知州軍等有闕除¶用舊資叙人外應係陞陟入
<pb:KR4d0040_WYG_033-10a>
上件差遣者並乞於今¶来舉官簿内次等資叙人中陛
下親加選擇㸃定一¶人其不係今来薦舉之人不得差
充上件差遣若陞¶陟以後佗日職事敗闕不如所舉及
犯贓私罪其舉¶主並依法施行雖見任兩府亦乞不以
恩例特放凡¶係舉官不當降官及降差遣者未滿三年
雖遇恩赦¶不得牽復如此則羣臣莫敢不盡公擇人天
下賢才¶皆可得而官使矣取進止¶
　　　<md:KR4d0040_SBCK_031-9a>¶言<md:KR4d0040_SBCK_032-1a>¶陳述古劄子¶(治平二年<md:KR4d0040_SBCK_032-2a>¶正/¶月<md:KR4d0040_SBCK_032-2b>¶十<md:KR4d0040_SBCK_032-6a>¶日上)<md:KR4d0040_SBCK_032-8b>¶
<pb:KR4d0040_WYG_033-10b>
臣竊聞陜西都轉運使陳述古昨因巡邊妄奏朝廷¶稱
邊鄙寜静不足爲慮後因權涇原路經略司事聞¶副緫
管劉几稱西人㸃集將謀入冦請出兵防扞述¶古恐與
前奏相違因此怒几奏稱不協軍情張皇生¶事擅移几
知鳯翔府數日之間西人果大舉犯邊殺¶掠弓箭手及
熟户蕃部述古亦不即時發兵救援致¶陷没數千户近
者雖知朝廷已差臺官勘述古罪<md:KR4d0040_SBCK_032-9a>¶狀然竊聞所坐止於
擅移劉几及奏狀有不實之處¶若以文吏議之罪不至
<pb:KR4d0040_WYG_033-11a>
重若以國計言之爲害實深¶何則國家承平日久人不
習戰雖屯戍之兵亦臨敵¶難用唯弓箭手及熟户蕃部
皆生長邉陲習山川道¶路知西人情偽材氣勇悍不懼
戰鬬從来國家頼之¶以爲藩蔽今述古知西人欲来侵
擾而自避飜覆之¶辜順成欺罔之謀抑遏將官不許救
䕶遂以數千户¶生民委於虎口使父子流離骨肉塗炭
豈惟已陷没¶者深可哀痛臣恐自今以後諸路弓箭手
皆不敢於¶極邉居止熟户蕃部皆有叛國從賊之心以
<pb:KR4d0040_WYG_033-11b>
此觀之¶其害豈小哉况述古出於門䕃材氣庸鄙自歴
官以¶来所至之處縱恣胷臆殘虐吏民不顧憲典輕侮
王<md:KR4d0040_SBCK_032-9b>¶命驕暴狠狡天下共知屢曽坐事黜降旋復収用叨¶
竊名位一朝至此誠過其分量故天奪之魄舉措乖¶謬
駭人視聴陷敗民命挫辱國威内外之人無不憤¶疾臣
聞舜誅四㓙而天下服如述古平生所爲亦可¶以謂之
㓙人矣陛下縱不欲明加斧鉞以謝邉民亦¶當投之荒
裔以禦魑魅庶使封疆之臣少加警懼取¶進止
<pb:KR4d0040_WYG_033-12a>
　　　言皮公弼劄子¶(治平二年正/月十一日上)
臣伏覩近降詔書於初任第二任通判人中選人權¶發
遣三司判官公事九年之後擢爲職司既使之久¶於其
事又待以不次之位此誠用人之要術爲政之¶首務也
然當兹選擢之初天下士大夫莫不延頸而<md:KR4d0040_SBCK_032-10a>¶望拭目而
視若得清修孤直之人則皆勸慕爲善砥¶節礪行不肖
者亦化爲賢矣若得貪汚諂偽之人¶則皆傾巧干進飾
貌盗名安恬者亦變而爲躁矣此¶乃風俗之本原政治
<pb:KR4d0040_WYG_033-12b>
之樞機不可以不慎自非有竒¶材異績爲天下所知未
可容易當此舉也竊見尚書¶都官員外郎皮公弼爲吏
之處以貪饕致富資性狡¶猾善爲進取在京師則造請
不倦在外則書啟相尋¶專用此術致舉主三十餘人一
旦首膺兹選天下之¶人苟有知公弼所爲者但私議竊
歎憤鬱喑嗚莫敢¶發言此豈可以稱陛下求賢之意副
四方跂竦之望¶哉若所選之人皆如皮公弼之類乃是
開此徼倖之門¶以爲佞邪躁進之塗恐非朝廷之福也
<pb:KR4d0040_WYG_033-13a>
所有皮公弼<md:KR4d0040_SBCK_032-10b>¶伏望聖慈追還前命勒歸本任况今中外
之官本資¶序合入三司判官者尚不啻數十人豈得其
中全無¶可選擇者願且選以補即目三司判官之闕俟
果有¶竒材異績爲衆所知者然後依近降詔書舉而用
之¶天下幸甚取進止¶
　　　言皮公弼第二劄子
臣近曽上言乞罷皮公弼三司判官公事未聞朝廷施
行臣聞周禮小宰以六計弊羣吏之治曰亷善亷能亷
<pb:KR4d0040_WYG_033-13b>
謹亷正亷法亷辨盖言爲吏者雖有六事皆以亷爲本
也翼奉曰人誠向正雖愚爲用若乃懐邪智益爲害盖
言人操心不正者雖有材能無所用也今以公弼材能
求於朝士之間不爲難得若其貪汚諂偽則罕有其比
陛下方欲簡㧞英賢待之不次以砥礪羣臣新美大化
而得公弼之徒臣恐四方聞之無不觧體使亷正之士
沈抑而不顯貪邪之人輻湊而競進其於虧損聖政敗
壊風俗不爲細事伏望陛下早追還公弼前所授恩命
<pb:KR4d0040_WYG_033-14a>
勒歸東明本任取進止
　　　言王廣淵剳子¶(治平二年正/月十三日上)
臣伏見新除王廣淵直集賢院外廷之人無不怪惑¶偶
語族談莫知其故或云廣淵以唇舌便佞遊走於¶公卿
之門盖執政所薦也或云陛下龍潜之時廣淵¶以文章
因陛下故人自薦逹素䝉知賞故特加㧞擢¶此二者臣
莫知其虚實若果有其一皆非朝廷之美¶也夫端士進
者治之表也憸人進者亂之階也臣窃<md:KR4d0040_SBCK_032-11a>¶聞廣淵雖薄有
<pb:KR4d0040_WYG_033-14b>
有文藝其餘更無所長於士大夫之間好¶奔競善進取
稱為第一若以此獲公卿之知則其人¶固非端士矣曏
以初任通判編排中書文字二年之¶間堂除知舒州搢
紳已皆相與指目以為僥倖今又¶驟加美職安得不取
外廷之怪惑乎陛下方涖政之¶初欲簡㧞天下賢材寘
諸不次之位以率厲羣臣而¶執事之臣不能稱陛下之
意前此用皮公弼權發遣¶三司判官今又用王廣淵直
集賢院將何以使天下¶之人尚廉恥之莭崇敦厚之風
<pb:KR4d0040_WYG_033-15a>
乎若陛下龍潜之時¶廣淵果曽以文章自達於左右此
尤不可昔漢文帝¶時景帝為太子嘗召上左右飲中郎
将衛綰獨稱疾¶不往及即位寵待綰過於佗臣周太祖
時世宗鎮澶<md:KR4d0040_SBCK_032-11b>¶州張美為三司吏掌州之錢穀世宗私有
求假美悉¶力應奉及即位衆皆稱美材敏而世宗終薄
其為人¶廣淵若當仁宗之世私以文章獻於陛下為臣
忠謹¶者肯如是乎陛下今日當治其罪而又賞之將何
以¶厲人臣之節也所有王廣淵新直集賢院勅伏乞¶追還
<pb:KR4d0040_WYG_033-15b>
　　　¶¶言<md:KR4d0040_SBCK_032-12a>¶王廣淵第二劄子¶
臣近曽上言乞罷王廣淵直集賢院事未聞朝廷施¶行
外議籍籍至今未已臣備位諌職不敢塞黙竊見¶廣淵
憸邪便佞勤於造請以此之故自幕職入京數¶年之間
得堂除知州今又以特㫖直集賢院臣不知<md:KR4d0040_SBCK_032-12b>¶廣淵有何
才徳過絶於人而受國家寵榮如此之速¶也議者皆言
陛下在藩邸時廣淵因時君卿以文章¶筆札私有䞇獻
深自結納故有今日之命若果如此¶大為非宜臣聞為
<pb:KR4d0040_WYG_033-16a>
人君者洗濯其心至公至正審察¶善惡明辨是非忠信
者雖有怨讎而必用姦回者雖¶有私恩而必誅是以羣
臣暁然各知所守一心同徳¶以事其上今廣淵若於仁
宗之世私結陛下之知則¶陛下察其為人果為忠信果
為姦回若以此獲美官¶則姦囘之臣欲求進身者將何
所不為恐非陛下之¶利也自古以來惟英明之主能知
此理伏望陛下追¶還廣淵恩命仍嚴加竄謫以懲憸巧
之臣用心不一¶者取進止<md:KR4d0040_SBCK_032-13a>¶
<pb:KR4d0040_WYG_033-16b>
　
　
　
　
　
　
　
　傳家集巻<md:KR4d0040_SBCK_033-1a>¶三十三¶

<pb:KR4d0040_WYG_034-1a>
欽定四庫全書
　傳家集巻三十四　　　　宋　司馬光　撰
　　章奏十七
　　　乞罷陜西義勇劄子(治平元年十一/月二十二日上)
臣傳聞朝廷差陜西提㸃刑獄陳安石於本路人户三
丁之内刺一丁充義勇不知虛實若果如此大爲非便
臣竊意議者必以爲河北河東皆有義勇而陜西獨無
近因趙諒祚寇邉故欲廣籍民兵以備緩急使之捍禦
<pb:KR4d0040_WYG_034-1b>
也臣伏見康定慶厯之際趙元昊叛亂王師屢敗死者
動以萬數國家乏少正軍遂籍陜西之民三丁之内選
一丁以爲鄉弓手尋又刺充保捷指揮差於㳂邉戍守
當是之時閭里之間惶擾愁怨不可勝言耕桑之民不
習戰鬭官中既費衣粮私家又須供送骨肉流離田園
盪盡陜西之民比屋凋殘至今二十餘年終不復舊者
皆以此也其謀策之失亦足以爲戒矣是時河北河東
邉事稍緩故朝廷但籍其民以充義勇更不刺爲軍雖
<pb:KR4d0040_WYG_034-2a>
比之陜西保捷爲害差小然國家何甞使之捍禦戎狄
得其分毫之益乎今議者但怪陜西獨無義勇不知陜
西之民三丁之内已有一丁充保捷矣自西事以来陜
西困於科調比於景祐以前民力減耗三分之二加之
近嵗屢遭凶歉今秋方獲小稔且望息肩又值邉鄙有
警衆心已揺若更聞此詔下必大致驚擾人人愁苦一
如康定慶厯之時是賊寇未来而先自困弊也况即日
陜西正軍甚多不至闕乏何爲遽作此有害無益之事
<pb:KR4d0040_WYG_034-2b>
以循覆車之轍也伏望朝廷審察利害特罷此事誠一
方之大幸取進止
　　　乞罷陜西義勇第二上殿劄子
臣近曽上言乞罷刺陜西義勇事未審朝廷曽與不曽
别爲商量臣前次上殿乞陛下留意備邉所謂備者非
但添屯軍馬積貯糧草而已在於擇將帥而修軍政今
將帥不才者未聞有所更改軍政頺弊者未聞有所振
舉而忽取腹内州軍之民盡刺以爲兵外人聞之無不
<pb:KR4d0040_WYG_034-3a>
駭愕今陜西沿邉正軍動以萬數朝廷若能擇有方略
膽勇之人以爲將帥使之簡去疲弱選取精鋭勤加教
習明行賞罰則雖欲取銀夏而税其地擒趙諒祚而制
其命有何所難况但止其鈔盗乎今朝廷不孜孜以將
帥軍政爲急而無故籍耕桑之民使之執兵徒有驚擾
而實無所用臣不知誰爲陛下畫此策也昔康定慶厯
之間朝廷以元昊犯邉官軍不利已曽籍陜西之民以
爲鄉弓手始者明出勅牓云但欲使之守䕶鄉里必不
<pb:KR4d0040_WYG_034-3b>
刺充正軍屯戍邉境牓猶未収而朝廷盡刺充保捷指
揮令於邉州屯戍當是之時臣丁憂在陜備見其事民
皆生長太平不識金革一旦調發爲兵自陜以西閭閻
之間如人人有喪户户被掠號哭之聲彌天亘野天地
爲之慘悽日月爲之無色往往迯避於外官中縶其父
母妻子急加追捕鬻賣田園以充購賞暨刺面之後人
貟教頭利其家富百端誅剥衣糧不足以自贍須至取
於私家或屯戍在邉則更須千里供送祖父財産日銷
<pb:KR4d0040_WYG_034-4a>
月鑠以至於盡况其平生所習者惟桑麻耒耜至於甲
胄弩槊雖日加教閱不免生疎而又資性戇愚加之畏
懦臨敵之際得便即思退走不惟自喪其身兼更拽動
大陣自後官中知其無用遂大加沙汰給與公憑放令
逐便而惰游已乆不復肯服稼穡之勞兼田産已空無
所復歸皆流落凍餒不知所在長老至今言之猶長歎
出涕其爲失策較然可知足以爲後来之戒而不足以
爲法也今朝廷雖云所籍之民止刺手背農隙之時委
<pb:KR4d0040_WYG_034-4b>
州縣召集教閲只在鄉里不令戍邉而民間懲往年之
事必大興訛言互相驚擾朝廷號令失信前後已多雖
州縣之吏徧至民家面加曉諭亦終不肯信逃亡避匿
刑獄必繁怨嗟之聲周徧一方足以動揺羣心感傷和
氣若使分毫有益於國亦無所顧此有害無益顯然明
白近在目前設使教習得成一旦諒祚大舉入寇邉臣
不能捍禦而使之深入三輔東過潼闗乃欲驅此烏合
村民以拒之不亦難乎此適足以取戎狄之笑而已伏
<pb:KR4d0040_WYG_034-5a>
望陛下軫念生民深察得失其刺義勇事早賜寢罷取
進止
　　　乞罷刺陜西義勇第三劄子
臣累日前方聞朝廷有指揮令陜西路揀鄉村百姓充
義勇臣即時有奏劄子言其非便昨日又上殿具劄子
面有敷陳奉聖㫖令送中書樞宻院商量臣到中書樞
宻院方知此事擬議已久勅下本路已近旬日臣耳目
疎淺聞之後時不能先事進言是臣之罪然臣聞之易
<pb:KR4d0040_WYG_034-5b>
曰不逺復無祗悔元吉説命曰無恥過作非今雖勅命
已下若追而止之猶勝於遂行不顧不可避反汗之嫌
而蹈迷復之凶也百姓一經刺手則終身羈縻不得左
右人情畏憚不言可知康定年中㨂差鄉弓手時元不
刺手後至慶厯年中刺充保捷之時冨有之家猶得多
用錢財雇召壯健之人充替今一切皆刺其手則是十
餘萬無罪之人永充軍籍不得復爲平民其爲害民尤
甚於康定之時也臣竊料即今陜西之民已狼狽驚擾
<pb:KR4d0040_WYG_034-6a>
不聊生矣若朝廷晏然坐而視之曽不憫恤使赤子嗷
嗷何所告訴爲民父母者固當如是乎古者國有大事
謀及卿士謀及庶人謀及卜筮今籍一路之民以爲兵
可謂大事矣而兩府之外朝士大夫無一人知者一旦
勅書既下急如星火嚴如雷霆誰暇問其端倪况敢言
其非也臣以備位諫官既聞之後不可畏避死亡不爲
陛下力言之若又棄忽其言不爲改更則是今後朝廷
號令有過誤者終不可復救也如此則恐非國家之福
<pb:KR4d0040_WYG_034-6b>
臣愚伏望聖慈速降指揮下陜西路其義勇且未得㨂
刺别聴候朝廷指揮然後慱延卿士大夫更熟議其可
否果然有利於國無害於民徐復行之何晩之有取進
止
　　　乞罷刺陜西義勇第四劄子
臣近日已三次上言乞罷刺陜西義勇事未䝉朝廷采
納臣欲止而不言則不忍坐視一路之民横受困苦而
自圖一身之安又恐遷延日久則無及於事是以不敢
<pb:KR4d0040_WYG_034-7a>
避斧鉞之誅繼上封奏爲陛下極陳其害臣比日以来
熟思此事誠於民有世世之害於國無分毫之利何謂
於民有世世之害臣竊見河北陜西河東自景祐以前
本無義勇凡州縣諸般色役並是上等有物力户人支
當其鄉村下等人户除二税之外更無大段差徭自非
大饑之嵗則温衣飽食父子兄弟熈熈相樂自寳元慶
厯之間朝廷因趙元昊叛亂契丹壓境遂於三路鄉村
人户之中不問貧富等第但有三丁之家即揀一丁充
<pb:KR4d0040_WYG_034-7b>
鄉弓手及强壯其時西邊事宜尤急尋將陜西一路鄉
弓手盡刺面充保捷指揮正軍其河北河東事冝稍緩
遂只將鄉弓手及強壯刺手背充義勇自此三路之人
始騷然愁苦矣其河北河東之民比於陜西雖免離家
去鄉戍邉死敵之患然一刺手背之後則終身拘綴或
欲逺出幹事糴賤販貴或遇水旱㓙荒欲分房逐熟或
典賣田産欲浮遊作客皆慮官中非時㸃集不敢東西
又當差㸃之際州縣之吏寜無乞覔教閲之時人貟教
<pb:KR4d0040_WYG_034-8a>
頭寜無斂掠是於常時色役之外添此一種科徭也若
果如議者之言無害於民則民皆樂從官中何必更刺
其手背以防逃竄乎以此觀之義勇爲害於兩路之民
已可知矣况陜西於慶厯年中民家已各喪一丁刺充
保捷流落不歸今又取其次丁刺充義勇不亦甚乎朝
廷近年分命朝臣徧往諸路减省諸般色役至於弓手
壯丁觧子驛子之類州縣所不可闕者亦皆减放謂之
寛恤民力今乃無故一旦刺一路之民十有餘萬以爲
<pb:KR4d0040_WYG_034-8b>
義勇何朝廷愛之於前而忍之於後憫之於小而忘之
於大乎且今日既籍之後則州縣義勇皆有常數每有
逃亡病死州縣必隨而補之則義勇之身既羈縻以至
老死而子孫若有進丁又不免刺爲義勇是使陜西之
民子子孫孫常有三分之一爲兵也臣故曰於民有世
世之害也何謂於國無分毫之利太祖太宗之時未有
義勇至於正軍亦不及今日十分之一然而太祖取荆
湖平西川下廣南克江南太宗取兩浙克河東一統天
<pb:KR4d0040_WYG_034-9a>
下若振槁拾遺此豈義勇之力也哉盖由民政修治軍
令嚴肅將帥得人士卒精練故也康定慶厯之間趙元
昊負累朝厚恩無故逆命侮慢不恭侵犯邊境朝廷竭
天下之力以奉邉鄙劉平任福葛懐敏之師相繼覆没
士卒死者動以萬數正軍不足益以鄉兵外府不足繼
以内帑民力困極財物殫盡終不能出一旅之衆渉區
脱之地以討其罪而不免含垢忍恥假以寵名誘以重
賂僅得無事當是之時三路新置鄉兵共數十萬何嘗
<pb:KR4d0040_WYG_034-9b>
得一人之力乎以此觀之義勇無用亦可知矣賈誼有
言曰前車覆後車戒康定慶厯禦戎之䇿國家當永以
爲戒今乃一一檢當時體例而行之是後車又將覆也
有難臣者必曰古之兵皆出民間豈民兵可用於古而
不可用於今乎臣則對曰三代之時用井田之法以出
士卒車馬居則爲比閭族黨州鄉行則爲伍兩卒旅師
軍爲之長者皆卿大夫也唐初府兵各有營府不屬州
縣有將軍郎將折衝果毅以相統攝是以令下之日數
<pb:KR4d0040_WYG_034-10a>
萬之衆可以立具無敢逃亡避匿者以其綱紀素備故
也今鄉兵則不然雖有軍員節級之名皆其郷黨族姻
平居相與拍肩把袂飲慱鬬毆之人非如正軍有階級
上下之嚴也若安寜無事之時州縣聚集教閲則亦有
行陣旗鼓闗弓彍弩坐作呌噪真如可以戰敵者彼若
聞敵寇大入邉兵已敗邉城不守敵騎殺掠蹂踐巻地
而米則莫不迎望風聲奔波迸散其軍貟節級將鳥伏
䑕竄自救之不暇豈有一人能爲縣官率士卒而待冦
<pb:KR4d0040_WYG_034-10b>
乎以臣觀之此正如兒戯而已安有爲國家計驚搔一
路之民使之破家失業而爲兒戯之事乎臣故曰於國
無分毫之利也凡此利害之明有如白黒伏望陛下不
以臣愚賤而忽其言少留聴察其刺陜西義勇事早賜
寢罷則一方幸甚取進止
　　　乞罷刺陜西義勇第五上殿劄子
臣近者已曽四次上言乞罷刺陜西義勇别白利害極
其懇惻終未䝉省察方今陜西一路之民小大老㓜如
<pb:KR4d0040_WYG_034-11a>
在湯火之中而朝廷晏然略無拯救之意臣職在箴諫
安可塞黙不敢廣有援引以煩聖聴請以目前顯驗言
之今建議以義勇爲便者必曰即日河東河北不用衣
粮而得勝兵數十萬皆教閲精熟可以戰敵又兵出民
間合於古制臣請言其不然彼數十萬者虚數也教閲
精熟者外貎也兵出民間者名與古同而實異也何以
言之河北河東州縣既承朝廷之意各㨂刺義勇只求
數多據帳籍言之誠有數十萬之衆矣若萬一敵寇在
<pb:KR4d0040_WYG_034-11b>
近官中急欲㸃集之時則一人不可見矣豈非虛數乎
平常無事州縣教閲之日觀者但見其旗號鮮明鉦鼓
備具行列有序進退應節即歎美以爲真可戰敵殊不
知彼皆隊舞聚戲之類若聞胡寇之来則瓦解星散不
知所之矣豈非外貌乎古者兵出民間民耕桑之所得
皆以衣食其家故處則富足出則精鋭今既賦斂農民
之粟帛以贍正軍又籍農民之身以爲兵是一家獨任
二家之事也如此民之財力安得不屈豈非名與古同
<pb:KR4d0040_WYG_034-12a>
而實異乎以臣愚見河北河東已刺之民猶當遣放况
陜西未刺之民乎陛下欲知利害之實何不試召建議
者而問之曰河北河東自置義勇以来敵寇凡幾次深
入至腹内州軍用義勇拒戰而敵寇敗退今既有義勇
之後三路正軍皆可廢而不用乎若果然敵寇曽深入
因得義勇之力而敗退今来刺義勇之後正軍皆可廢
罷此乃萬世之長策也願陛下行之勿疑若自置義勇
以来未嘗經陣敵使用今来雖有義勇正軍亦未可廢
<pb:KR4d0040_WYG_034-12b>
罷則何忍以十餘萬無罪之赤子盡刺以爲無用之兵
乎天生聖君以爲民也民今如此陛下豈可全不爲之
動心乎臣之所言盡於此矣陛下若以爲稍有可采即
乞早降指揮下陜西令罷刺義勇以救一方之民若以
爲勅命已行不肯遽改即乞且免刺手背候邉事寜息
依舊放散則民雖有一時搔擾之勞猶免終身羈縻之
苦若以臣所言皆孟浪迂闊不可施行則臣之智識愚
闇無以勉强變更不可久汙諫諍之列伏望聖慈特賜
<pb:KR4d0040_WYG_034-13a>
降黜别擇賢才而代之取進止
　　　乞罷刺陜西義勇第六劄子
臣昨日上殿爲言乞罷刺陜西義勇事陛下宣諭臣以
爲命令已行臣退而思之不勝鬰悒終夕不寐深痛陛
下此言之失臣案周易復之初九曰不逺復無祗悔元
吉祗大也盖言人誰無過雖聖賢亦不能免然聖賢皆
能不逺而復故雖有小悔不至於大而終保元吉也其
上六日迷復㓙有災眚用行師終有大敗以其國君凶
<pb:KR4d0040_WYG_034-13b>
至於十年不克征盖言失之已逺迷而不復無事不凶
而人君尤甚故孔子賛之曰迷復之㓙反君道也自古
明聖之君聞一善言而立爲之變更號令者多矣不可
悉數惟近嵗大臣自知思慮不熟號令已失無以抑奪
臺諫之言則云命令已行難以更改此乃遂非拒諫之
辭陛下新臨大政當求善無厭從諫如流之時而亦有
此言天下將何望焉且唐室以前諫議大夫拾遺補闕
皆中書門下省屬官日與中書令侍中侍於天子之側
<pb:KR4d0040_WYG_034-14a>
議論大政苟事有闕失皆得隨時規正今國家凡有大
政惟兩府大臣數人相與議論深嚴秘宻外廷之臣無
一人知者及詔勅已下然後臺諫之官始得與知或事
有未當須至論列又云命令已行難以更改則是國家
凡有失政皆不可復救也如此豈惟愚臣一人無用於
時諫諍之官皆可廢也以臣所見但當論其事之得失
言之是非不當云命令已行不可改也今陜西一路之
民小大遑遑正如在湯火之中若忽得朝廷指揮云所
<pb:KR4d0040_WYG_034-14b>
有義勇且住㨂刺其已刺手背者並給與公憑放令逐
便是得出湯火之中死而復生也其誰不歡呼皷舞感
戴聖恩豈有一人云命令已行不當復改邪陛下萬民
之父母萬民陛下之赤子豈有父母誤墜其子於井而
曰吾已誤矣遂忍不救邪昔舜稱堯之徳曰稽于衆舍
已從人仲虺稱湯之徳曰用人惟已改過不吝臣願陛
下勿以先入之言爲主虚心平意以察臣淺識五次所
言果然爲是爲非若其是歟即公平降指揮罷刺陜西
<pb:KR4d0040_WYG_034-15a>
義勇若其非歟即乞如臣前來所奏特賜降黜别擇賢
才而代之所有命令已行之言伏望陛下自今永以爲
戒不可使天下聞之塞絶善言之路也取進止
　　　乞降黜第一狀(治平元年十/二月五日上)
右臣近日累曽上言乞罷刺陕西義勇事朝廷以言無
可采寢而不行臣性識庸昩不違大體妄以狂瞽煩瀆
聖明章奏相繼至於五六終不能少以愚誠感動天聴
尸祿曠官孰甚於此臣實無顔尚居諫列伏望聖慈察
<pb:KR4d0040_WYG_034-15b>
其無堪早賜降黜
　　　乞降黜第二第三第四狀(闕/)
　　　乞降黜第五狀
右臣近曽四次進狀以言事不當乞賜降黜未䝉朝廷
施行今伏見知制誥錢公輔因繳納王疇除樞宻副使
詞頭責授滁州團練副使臣竊以公輔所坐止於柅樞
宻副使恩命臣曏来所言乃是沮宰相大議公輔宻啟
於詔令未出之前臣露章爭執於詔令已行之後公輔
<pb:KR4d0040_WYG_034-16a>
奏章止於一上臣凡六次進劄子五次進狀以此校量
公輔罪輕㣲臣罪重輕罪猶蒙嚴譴重罪安可不行伏
望聖慈詳臣前後所奏比錢公輔更於逺小處責降所
貴聖朝刑典行之均壹
　　　乞降黜上殿劄子(治平二年正/月九日上)
臣近曽五次進狀以言事不當乞賜降黜未蒙朝廷施
行陛下之意盖謂臣一言不從遽求引去太爲容易臣
之愚心非敢獨爲曏來一事而已臣聞爲士者苟得位
<pb:KR4d0040_WYG_034-16b>
於朝必能獻可替否致君堯舜躋民仁夀今臣備位諫
職三年有半不能悉心竭忠以補益明主使國家綱紀
濅以隳紊百姓困窮衣食日蹙戎狄悖慢軍旅驕惰比
於臣未作諫官之時未見有分毫之勝然則臣之不材
較然可見豈敢不自愧恥尚竊寵榮伏望聖慈依臣前
奏早賜責降取進止
　
　傳家集巻三十四

<pb:KR4d0040_WYG_035-1a>
欽定四庫全書
　傳家集巻三十五　　　　宋　司馬光　撰
　　章奏十八¶
　　　言招軍劄子¶(治平二年二/¶月五日上)<md:KR4d0040_SBCK_033-1b>¶臣近聞朝廷於在京及諸路廣招禁軍其災傷之處¶又
招饑民以充廂軍臣愚以爲國家從來患在兵不¶精不
患不多夫兵少而精則衣糧易供公私充足一¶人可以
當十遇敵必能取勝兵多而不精則衣糧難贍公¶私困
<pb:KR4d0040_WYG_035-1b>
匱十人不足當一遇敵必致敗北此利害之明¶有如白
黑不爲難知也是以太祖皇帝之時天下兵¶數不及當
今十分之一而猶日加選練簡去羸老專¶取精鋭故能
征伐四克混壹區夏自景徳以來中國¶既以金帛綏懐
戎狄不事征討至今六十餘年是¶宜官有餘積民有餘
財而府庫殫竭倉廪空虛水旱¶小愆流殍滿野其故何
哉豈非邊鄙雖安而冗兵益¶多之所致乎此乃天下所
共知非臣一人之私言也<md:KR4d0040_SBCK_033-2a>¶慶厯中趙元昊叛西邊用兵
<pb:KR4d0040_WYG_035-2a>
朝廷廣加召募應諸州¶都監監押募及千人者皆特遷
一官以此之故天下¶冗兵愈衆國力愈貧近嵗又累次
大揀廂軍以補禁¶軍之數即目係籍之兵已爲不少矣
何苦更復直招¶禁軍及招饑民以充廂軍臣不知建議
之臣曽與不¶曽計較今日府庫之積以養今日舊有之
兵果爲有¶餘爲不足乎此蓋邊鄙之臣庸愚怯懦無他
材畧但¶求添兵在朝之臣又恐所給之兵不副所求他
日邊¶事或有敗闕歸咎於已是以不顧國家之匱乏只
<pb:KR4d0040_WYG_035-2b>
知¶召募取其虛數不論疲軟無所他用此羣臣容身保¶
位苟且目前之術非爲朝廷深謀遠慮經乆之畫¶也諺
曰多求不如省費此言雖小可以喻大今以十<md:KR4d0040_SBCK_033-2b>¶口之家
衣食僅足一旦頓増五口必不能贍若不顧¶囷中之粟
笥中之帛所餘幾何而惟冗口是貪能無¶窮匱乎國家
之勢何以異此羣臣既不能爲陛下忠¶謀陛下又不自
以爲憂則誰當憂之臣恐邊臣之請¶兵無窮朝廷之募
兵無已倉庫之粟帛有限百姓之¶膏血有涯不知國家
<pb:KR4d0040_WYG_035-3a>
長此沉瘵何時當瘳乎臣又聞¶即目災傷之處軍無見
糧煑薄粥以飼饑民猶不能¶給况刺以爲兵將以何物
養之終身乎且畎畝農民¶止因一時饑饉故流移就食
若將來豐稔則各思復¶業今既刺以爲兵是使之終身
失業也於官於民皆¶爲非便謀策之失孰甚於此臣願
陛下斷自聖志速¶降指揮應在京及諸路並且罷招禁
軍但選擇將帥<md:KR4d0040_SBCK_033-3a>¶使之訓練舊有之兵以備禦四夷不患
不足其災傷¶之處州縣不得妄招饑民以充廂軍但據
<pb:KR4d0040_WYG_035-3b>
所有斛斗¶救接農民俟向去稍豐使各復舊業則天下
幸甚臣¶自陛下踐阼以來不自知其狂愚見朝廷政令
有未¶便差除有未當屢獻瞽言浼瀆天聰陛下未嘗爲
之¶變一政令改一差除如臣者亦可以不言矣然猶區¶
區獻言不已者誠耻居位而不言不耻多言而見厭¶也
取進止¶
　　　言錢糧上殿劄子¶(治平二年四/月十九日上)
臣近䝉恩給假至陜州焚黄竊見縁路諸州倉庫錢¶糧
<pb:KR4d0040_WYG_035-4a>
例皆闕絶其官吏軍人料錢月糧並須遂旋收拾¶方能
支給竊料其餘諸州臣不到處亦多如此臣聞<md:KR4d0040_SBCK_033-3b>¶國無三
年之蓄曰國非其國今窘竭如此而朝廷曽¶不以爲憂
若不幸有水旱蝗蝻方數千里如明道康¶定之時加之
邊鄙有急興兵動衆不知朝廷何以待¶之臣伏見陳許
潁亳等州止因去秋一次水災遂致¶骨肉相食積尸滿
野此非今日官吏之罪乃曏時官¶吏之罪也何則曏時
豐稔之嵗其人但務偷安不爲¶遠慮粟麥至賤不能儲
<pb:KR4d0040_WYG_035-4b>
蓄及至凶荒之際官私俱竭¶上下狼狽何由相救雖使
桑羊劉晏復生亦無如之¶何也今春幸而得雨麥田有
望朝廷已置饑饉之事¶於度外不復以儲蓄爲意矣萬
一天下州縣復有災¶傷則何以異於陳許潁亳之民也
若饑饉相繼盗賊¶必興此豈可不早爲之深慮乎臣愚
伏望陛下於天<md:KR4d0040_SBCK_033-4a>¶下錢榖常留聖心特降詔書明諭中外
應文武臣僚¶有熟知天下錢榖利害能使倉庫充實又
不殘民害¶物者並許上書自言陛下勿以其人官職之
<pb:KR4d0040_WYG_035-5a>
踈賤文¶辭之鄙惡一一畧加省覽擇其理道稍長者皆
賜召¶對從容訪問以方今食貨俱乏公私皆困何故而
然¶如何擘畫可使上下豐足若其言無可取者則罷遣¶
而已有可取者即爲之施行仍記録其姓名置於左¶右
然後選其材幹出羣者以爲轉運使副判官及¶三司使
副判官仍毎至年終令三司撮計在京府界¶及十八路
錢帛糧草見在都數聞奏以之比較去年¶終見在都數
若増羨稍多即令勘㑹如别無姦巧欺¶謾及非理賦斂
<pb:KR4d0040_WYG_035-5b>
而致増羨其當職之人宜量行褒賞<md:KR4d0040_SBCK_033-4b>¶累經褒賞者即别
加進用若减耗稍多即令詰問如¶别無大故災傷及添
屯軍馬而致减耗其當職之人¶宜量行責罰累經責罰
者即末從黜廢誠能如此行¶之不懈數年之後可使天
下倉皆有餘粟庫皆有餘¶財雖有水旱蝗蝻之災及邊
鄙有急皆不足憂也
　¶　　¶言西邊上殿劄子¶(治平二年上/)
臣竊見近年以來趙諒祚雖外遣使人稱臣奉貢而¶内
<pb:KR4d0040_WYG_035-6a>
蓄姦謀窺伺邊境隂以官爵金帛招誘中國不逞¶之人
及熟户蕃部聞其亡命叛去及潛與交通者已¶爲不少
而朝廷不能一一盡知也其熟户蕃部有違¶拒不從者
諒祚輒發兵馬公行殺掠弓箭手有住在<md:KR4d0040_SBCK_033-5a>¶縁邊者諒祚
皆廹逐使入内地將帥之臣但坐而視¶之不能救援遂
使其餘熟户皆畏憚兇威怨憤中國¶人人各有離叛之
心及朝廷遣使齎詔責問則諒祚¶拒而不納縱有所答
皆侮慢欺謾之辭朝廷亦隠忍¶含容不復致詰諒祚又
<pb:KR4d0040_WYG_035-6b>
數揚虚聲以驚動邊鄙而將¶帥之臣率多懦怯别無才
謀以折衝禦侮只知多聚¶兵馬以自衛其身一路有警
則三路皆聳盡抽腹内¶州軍下畨兵士置在麾下使之
虚食糧草數月之後¶寂無影響然後遣還未及休息忽
聞有警又復抽去¶如此徃還疲於道路訖無一事曽有
施爲臣雖愚駑¶不習邊事竊以私意料之諒祚所以依
舊遣使稱臣¶奉貢者一則利於毎嵗所賜金帛二十餘
萬二則利<md:KR4d0040_SBCK_033-5b>¶於入京興販貿易三則欲使朝廷不爲之備
<pb:KR4d0040_WYG_035-7a>
也其所¶以招誘不逞之人者欲以采訪中國虚實之事
平居¶則用爲謀主入冦則用爲鄉導也其所以誘脅熟
户廹¶逐弓箭手者其意以爲東方客車皆不足畏惟熟
户弓¶箭手生長極邊勇悍善鬭若先事翦去則邊人失
其所¶恃入冦之時可以通行無礙也其所以數揚虛聲
驚動邊¶鄙者欲使中國之兵疲於奔命耗散儲蓄公私
貧困既¶而邊吏習以爲常不復設備然後乘虛入㓂也
凡此諸¶事若不早爲之慮使姦謀得成竊恐其爲國家
<pb:KR4d0040_WYG_035-7b>
之患未¶可量也臣謂朝廷宜宵衣旰食以爲深憂而但
見其遣¶使奉貢即以爲臣節未虧得其侮玩之語以爲
恭順得¶其欺謾之語以爲誠實蓋朝廷非不知其本心
且欲幸<md:KR4d0040_SBCK_033-6a>¶其未發止求目前之暫安不顧異時之深患臣
日夜¶思之不勝憤悒何戎狄爲謀之深而中國慮事之
淺¶也臣愚伏望陛下於邊鄙之事常留聖心特降詔書¶
明諭中外應文武臣僚有乆歴邊任或曽經戰陣知¶軍
中利害及戎狄情僞者並許上書自言陛下勿以¶其人
<pb:KR4d0040_WYG_035-8a>
官職之踈賤及文辭之鄙惡一一畧加省覽擇¶其理道
稍長者皆賜召對從容詢問以即目治兵禦¶戎之䇿何
得何失如何處置即得其宜若其言無可¶取者則罷遣
而已有可取者即爲施行仍記録其姓¶名置於左右然
後選其中勇畧殊衆者擢爲將帥若¶能稱職有功則勸
之以爵賞昏懦敗事則威之以刑¶誅加以選練士卒留
精去冗申明階級之法抑揚驕<md:KR4d0040_SBCK_033-6b>¶惰之氣誠能如此行之
不懈數年之後俟將帥得人¶士卒用命然後惟陛下之
<pb:KR4d0040_WYG_035-8b>
所欲爲雖北取幽薊西收¶銀夏恢復漢唐之疆土亦不
足爲難况但守今日之¶封畧制戎狄之侵侮豈不沛然
有餘裕哉取進止¶
　　　論修造劄子¶(治平二年五/月十一日上)
臣伏見近日以來修造稍多只大内中自及九百餘¶間
以至皇城諸門并四邊行廊及南薰門之類皆非¶朝夕
之所急無不重修者役人極衆費財不少此蓋¶陛下纘
極之初禁廷之中誠有破漏不可居者陛下¶畧命整葺
<pb:KR4d0040_WYG_035-9a>
理亦宜然而左右之臣便謂陛下好興土¶木之功遂廣
有經度雖不至損壊之處亦毁拆重修¶務以壯麗互相
誇勝外以希㫖求知内以營私規利<md:KR4d0040_SBCK_033-7a>¶萬一陛下更因此
賞之則營造之端猝無窮已國財¶必竭民力必殫臣竊
惟陛下新臨天下惠澤未孚於¶民而以好治宫室流聞
四方非所以光益聖徳也修¶造勞費不可勝數臣請且
言諸州買木一事擾民甚¶多衙前皆厚有産業之人毎
遇押竹木綱散失陪填¶無有不破家者先帝躬履節儉
<pb:KR4d0040_WYG_035-9b>
宫室苑囿無有増飾¶故諸場材木皆有羨餘屢因赦恩
放免買木以寛民¶力自頃修造倍多諸場材木漸就减
耗有司於外州¶科買百端營致尚恐不足而工匠用之
賤如糞土者¶漢文帝惜十家之産罷露臺而不作今諸
場前後所¶積竹木何啻十家之産陛下至仁若察其所
從來得¶不爲之愛惜乎况即今在京倉庫踈漏甚多皆
以上件<md:KR4d0040_SBCK_033-7b>¶數處興功占使匠人物料未暇修葺致粟帛之
類大¶有損敗古者將營宫室宗廟爲先廏庫爲次居室
<pb:KR4d0040_WYG_035-10a>
爲¶後今之所修緩急先後無乃未得其宜乎又皇子生¶
而富貴年未及冠所宜示以樸素慎其所習今聞所¶修
三位規摹侈大又復過於祖宗之時皇子所居漢¶明帝
曰我子何得比先帝子此恐非所以納之於義¶方也臣
愚伏望陛下特降聖㫖應大内裏外舍屋即¶目不至大
段損壊之處及不至要切如南薫門之類¶並罷興修其
皇子位只因舊屋夾截修整早令畢工¶不得過爲宏壯
且令那减匠人物料修倉庫之損壊¶者所有諸處監修
<pb:KR4d0040_WYG_035-10b>
之官自是本職更不與减年磨勘¶及轉官酬賞以塞泰
侈之源使天下皆知陛下去奢<md:KR4d0040_SBCK_033-8a>¶從儉仁民愛物不亦美
乎取進止¶
　　　爲宰相韓琦等議濮安懿王合行典禮¶狀
伏以出於天性之謂親縁於人情之¶謂禮雖以義制事
因時適宜而親必主於恩禮不忘¶其本此古今不易之
常道也伏惟皇帝陛下奮乾之¶健乘離之明擁天地神
靈之休荷宗廟社稷之重即¶位以來仁施澤浹九族既
<pb:KR4d0040_WYG_035-11a>
睦萬國交歡而濮安懿王¶徳盛位隆宜有尊禮陛下受
命先帝躬承聖統顧以¶大義後其私恩慎之重之事不
輕發臣等忝備宰弼¶實聞國論謂當考古約禮因宜稱
情使有以隆恩而¶廣愛庶幾上以彰孝治下以厚民風
臣等伏請下有¶司議濮安懿王及譙國太夫人王氏襄
國太夫人韓<md:KR4d0040_SBCK_033-8b>¶氏仙遊縣君任氏合行典禮詳處其當以
時施行
　¶　　¶¶與翰林學士王珪等議濮安懿王典禮狀
<pb:KR4d0040_WYG_035-11b>
右臣等謹按儀禮喪服爲人後者傳曰何¶以三年也受
重者必以尊服服之爲所後者之祖父¶母妻妻之父母
昆弟昆弟之子若子若子者言皆如¶親子也又爲人後
者爲其父母傳曰何以期也不貳¶斬也特重於大宗降
其小宗也又爲人¶後者爲其昆弟傳曰何以大功也爲
人後者降其昆弟也¶以此觀之爲人後者爲之子不敢
復顧私親聖人制禮尊<md:KR4d0040_SBCK_033-9a>¶無二上若恭愛之心分施於彼
則不得專壹於此故¶也是以秦漢以來帝王有自旁支
<pb:KR4d0040_WYG_035-12a>
入承大統者或推¶尊父母以爲帝后皆見非當時取譏
後世臣等不敢¶引以爲聖朝法况前代入繼者多宫車
晏駕之後援¶立之䇿或出母后或出臣下非如仁宗皇
帝年齡未¶衰深惟宗廟之重祗承天地之意於宗室衆
多之中¶簡㧞聖明授以大業陛下親爲先帝之子然後
繼體¶承祧光有天下濮安懿王雖於陛下有天性之親
顧¶復之恩然陛下所以負扆端冕富有四海子子孫孫¶
萬世相承者皆先帝之徳也臣等愚淺不達古今竊¶以
<pb:KR4d0040_WYG_035-12b>
謂今日所以崇奉濮安懿王典禮宜一准先朝封¶贈期
親尊屬故事髙官大國極其尊榮譙國太夫人<md:KR4d0040_SBCK_033-9b>¶襄國太
夫人仙遊縣君亦改封太國太夫人考之古今實爲宜
稱¶
　　　言孫長卿劄子¶(治平二年五/月十二日上)
臣伏聞前環慶路經畧使孫長卿加集賢院學士充¶河
東路都轉運使長卿前在環慶不曉邊事舉措煩¶苛致
熟户蕃部叛亡幾盡道路之人無不知之臣謂¶朝廷宜
<pb:KR4d0040_WYG_035-13a>
嚴加譴謫以儆羣帥不意今日更褒以寵名¶授以重任
外廷聞之無不駭笑如此何以使羣臣舉¶職邊鄙獲安
伏望聖慈速改前命數其無狀於逺小¶處責降庶今後
封疆之臣稍有所畏取進止¶
　　　言孫長卿第二劄子¶
臣近言前環慶路經畧使孫長卿守邊無狀宜加譴¶謫
不當更加集賢院學士充河東路都轉運使不䝉<md:KR4d0040_SBCK_033-10a>¶朝廷
省察臣竊見陛下近者面諭執政以中外臣僚¶多不修
<pb:KR4d0040_WYG_035-13b>
職業令降詔書嚴加戒諭此誠致治之本然¶臣愚以爲
言之不如行之若言而不行徒使號令玩¶瀆傷威毁信
不若不言之爲愈也長卿本以錢榖常才¶驟䝉朝廷㧞
擢數年之中官爲丞郎位爲元帥智力¶淺薄用過其分
不曉軍政不達蕃情處事煩碎衆心¶不附是致熟户蕃
部各思離叛受趙諒祚誘脅去者¶極多而長卿掩蔽欺
謾不一一聞奏慶厯中元昊背¶誕環慶所以獨不被兵
者以熟户盛壯爲之蕃蔽也¶今因長卿失於撫御散亡
<pb:KR4d0040_WYG_035-14a>
殆盡居官如此可謂失職¶而朝廷更加寵秩委之重任
賞罰如此雖復日下詔¶書又何益也臣愚伏望陛下黜
不職之人當以長卿<md:KR4d0040_SBCK_033-10b>¶爲始則羣臣無不悚慄不令而行
矣取進止¶
　　　言北邊上殿劄子¶(冶平二年六月/二十八日上)
臣聞明主謀事於始而慮患於㣲是以用力不勞而¶收
功甚大竊見國家所以御北邊之道似未盡其宜¶當其
安靖附順之時則好與之計校末節爭競細故¶及其桀
<pb:KR4d0040_WYG_035-14b>
傲暴横之後則又從而姑息不能誅討是使¶冦敵益有
輕我國之心皆厭於柔服而樂爲背叛近¶者西戎之禍
生於髙宜北邊之隙起於趙滋而朝廷¶至今終未省寤
猶以二人所爲爲是而以循理守分¶者爲非是以邊鄙
武臣皆鋭意生事或以開展荒棄¶之地十數里爲功勞
或以殺畧老弱之敵三五人爲¶勇敢朝廷稱其材能驟
加擢用既而敵心忿恨遂<md:KR4d0040_SBCK_033-11a>¶來報復屠翦熟户鈔劫邊民
所喪失者動以千計而¶朝廷但知驚駭増兵聚糧其致
<pb:KR4d0040_WYG_035-15a>
冦之人既不追究而¶守邊之臣亦無譴責如此而望戎
狄賔服疆埸無虞¶是猶添薪扇火而求湯之不沸也臣
愚竊惟真宗皇¶帝親與契丹約爲兄弟仁宗皇帝赦趙
元昊背叛¶之罪册爲國主嵗捐百萬之財分遺二敵豈
樂此而¶爲之哉誠以屈已之愧小愛民之仁大故也今
陛下¶嗣已成之業守既安之基而執事之臣數以爭桑
之¶小忿不思灌𤓰之大計使邊鄙之患紛紛不息臣竊¶
爲陛下惜之近者聞契丹之民有於界河捕魚及於¶白
<pb:KR4d0040_WYG_035-15b>
溝之南翦伐柳栽者此乃邊鄙小事何足介意而¶朝廷
以前知雄州李中祐不能禁禦爲不材别選州<md:KR4d0040_SBCK_033-11b>¶將以代
之臣恐新將之至必以中祐爲戒而以趙滋¶爲法妄殺
敵民則戰鬭之端徃來無窮矣况今民力¶彫弊倉庫虚
竭將帥乏人士卒不練夏國既有憤怨¶屢求侵冦禍胎
已成若又加以契丹失歡臣恐國力¶未易支也伏望陛
下嚴戒北邊將吏若契丹不循常¶例小小相侵如漁船
柳栽之類止可以文牒整㑹道¶理曉諭使其官司自行
<pb:KR4d0040_WYG_035-16a>
禁約不可輕以矢刄相加若¶再三曉諭不聽則聞於朝
廷雖專遣使臣至其王庭¶與之辯論曲直亦無傷也若
又不聽則莫若博求賢¶才増修徳政俟公私富足士馬
精强然後奉辭以討¶之可以驅穹廬於幕北復漢唐之
土宇與其爭漁柳¶之勝負不亦逺哉取進止<md:KR4d0040_SBCK_033-12a>¶　
　
　
<pb:KR4d0040_WYG_035-16b>
　
　
　
　
　
　
　
　傳家集巻三十五<md:KR4d0040_SBCK_033-12b>¶<md:KR4d0040_SBCK_034-1a>¶
<pb:KR4d0040_WYG_036-1a>
欽定四庫全書
　傳家集巻三十六¶　　　　宋　司馬光　撰
　　章奏十九¶
　　　上皇帝䟽¶(治平二年八/月十一日¶上)<md:KR4d0040_SBCK_034-1b>¶月日具位臣光謹昧死再拜上䟽皇帝陛下臣聞書¶曰
面稽天若詩曰文王陟降在帝左右蓋言王者爲¶天之
子不敢不朝夕小心祗畏其命如在其上如在¶其左右
也是故洪範九疇以五行爲本言王者當祗¶順五行之
<pb:KR4d0040_WYG_036-1b>
性内謹五事以治身外修八政以治國正¶五紀以承天
序折衷於皇極之道登用三徳之人又¶参合以龜筮之
謀察風雨寒燠之來以省得失知休咎¶導迎五福避逺
六極此萬世不易之道也臣不勝狂¶愚忘生觸死伏見
陛下即位以來災異甚衆日有黒¶子江淮之水或溢或
涸去夏霖雨渉秋不止京畿東¶南十有餘州廬舍沉於
深淵浮苴棲於木末老弱流¶離捐瘠道路妻兒之價賤
於犬豕許潁之間親戚相<md:KR4d0040_SBCK_034-2a>¶食積尸成丘既而歴冬無雪
<pb:KR4d0040_WYG_036-2a>
煖氣如春草木早榮繼¶以黒風今夏癘疫大作彌漫數
千里病者比屋喪車¶交路至秋幸而豐熟百姓欣然庶
獲蘇息未及收穫¶而暴雨大至一晝之間川澤皆溢溝
渠逆流原隰丘¶陵悉爲洪波一苗半穗蕩無孑遺都城
之内道路乘¶桴城闕摧圯官府倉廪軍壘民居覆沒殆
盡死於壓¶溺者不可勝紀耆耋之人皆言耳目所記未
嘗暏聞¶此乃曠古之極異非常之大災陛下安得不側
身恐¶懼思其所以致此之咎乎臣性愚學淺不足以窺
<pb:KR4d0040_WYG_036-2b>
測¶天意竊以書曰天聰明自我民聰明天明畏自我民¶
明威又曰天視自我民視天聽自我民聽然則災異¶之
來不在於佗苟人心和悦則天道無不順矣詩曰亹<md:KR4d0040_SBCK_034-2b>¶亹
文王令聞不已又曰如珪如璋令聞令望古之聖¶王未
有不先其令名而能行其政於天下者也臣伏見陛¶下
踐阼之初上自宰輔次及朝臣下逮閭閻細民士¶伍厮
養無不翕然同辭稱頌聖徳如出一口皆云方¶今皇族
奉朝謁者八百餘人陛下仁孝聰明爲之首¶冠知人疾
<pb:KR4d0040_WYG_036-3a>
苦識其情僞節儉愛物剛果能斷既美先¶帝知人之明
又慶已身逄時之幸涕泣共談悲喜相¶半臣愚以爲昔
漢惠帝無子而得文帝仁儉謙恭百¶姓富饒幾致刑措
昭帝無子而得宣帝勤惠明斷吏¶良民樂號稱中興然
則國無嗣子而旁親入繼未必¶不爲天意福祐社稷而
光啟聖賢也私心自幸又甚¶於衆人俄而聖躬有疾上
下之人思殺身爲牲粉骨<md:KR4d0040_SBCK_034-3a>¶爲藥庶祈早瘳以觀聖政不
意數月之後道塗之議¶稍異於前頗有謗言不專稱美
<pb:KR4d0040_WYG_036-3b>
逮乎周嵗之外則頌¶者益寡謗者益多臣竊伏於闕門
之外日聞衆論不¶勝悵恨痛心疾首晝而忘食夕而忘
寢爲陛下深思¶其故終不能明意者陛下於舉動循守
之間萬一有¶所未思乎敢以愚慮言之蓋有三焉惟陛
下寛其罪¶使得畢其辭竊以皇太后仁明之徳爰自先
朝布聞¶四方加之保育聖躬在於襁褓陛下入承大統
不可¶謂全非皇太后之力當陛下初得疾之時外間傳
言¶皇太后於先帝梓宫之前爲陛下叩頭祈請額爲之
<pb:KR4d0040_WYG_036-4a>
傷如此豈可謂無慈愛之心於陛下哉不幸爲䜛賊¶之
人交相離間遂使兩宫之情介然有隙就使皇太<md:KR4d0040_SBCK_034-3b>¶后有
不慈於陛下陛下爲人之子安可校量曲直遂¶生忿恨
而於愛恭之心有所不備乎傳曰大徳滅¶小怨先帝擢
陛下於衆人之中自防禦使升爲天子唯¶以一后數公
主屬於陛下而梓宫在殯已失皇太后之¶歡心長公主
數人皆屛居閒宫希曽省見臣請以小¶喻大設有閭里
之民家有一妻數女及有數畆之田¶一金之産老而無
<pb:KR4d0040_WYG_036-4b>
子養同宗之子以爲後其人既沒¶其子得田産而有之
遂踈母棄妺使之愁憤怨歎則¶鄰里鄉黨之人謂其子
爲何如人哉以匹夫而爲此行¶猶見貶於鄉里况以天
子之尊爲四海所瞻仰哉此¶陛下所以失人心之始也
先帝天性寛仁重違物意晩¶年嬰疾厭倦萬幾遂以天
下之事悉委之兩府兩府或<md:KR4d0040_SBCK_034-4a>¶見有所偏或意有所私取
捨黜陟未必皆當又巧設倖¶門進㧞所愛超資越級欺
罔衆人抑壓孤寒無所伸愬¶及陛下即位皆謂必能奮
<pb:KR4d0040_WYG_036-5a>
發乾剛昭明君徳收取威福¶復還王室進賢退愚賞善
罰惡使海内廓然立見太平¶而陛下益事謙遜深自晦
匿凡百奏請不肯與奪動循¶舊例不顧事情謹於細務
忽於大體知人之賢不能舉¶知人不肖不能去知事之
非不能改知事之是不能從¶大臣專權甚於先朝率意
差除無所顧忌或非材而驟¶進或有罪而見寛此天下
所以重失望也臣聞書曰木¶從繩則正后從諫則聖是
以堯稽於衆舍已從人舜好¶問而好察邇言禹聞善言
<pb:KR4d0040_WYG_036-5b>
則拜湯用人惟已改過不吝¶此四聖人者豈其才智之
不足哉然猶孜孜汲汲下詢<md:KR4d0040_SBCK_034-4b>¶愚賤之人者蓋以四海之
廣萬幾之衆非一人所能獨¶知必資天下之耳目思慮
然後能曲盡其理也陛下¶聖質雖羙亦當取法於堯舜
禹湯而即政以來或意¶有所見執之不移如堅守嚴城
禦敵外冦使羣臣之¶言皆無自而入殆非所以納百川
而成巨海也孔子¶曰人之言曰予無樂乎爲君唯其言
而莫予違也如¶其善而莫之違也不亦善乎如不善而
<pb:KR4d0040_WYG_036-6a>
莫之違也不¶幾乎一言而喪邦乎是故明君之於聼納
無彼無我¶無親無踈無先無後唯其是而已矣若重我
所有而¶輕彼所陳信其所親而疑其所賤主先入之言
而拒¶後來之議則雖有是者亦不可得而見矣夫人心
之¶所好者視醜以爲羙所惡者視善以爲惡苟能以平<md:KR4d0040_SBCK_034-5a>¶心察之則是非易見矣書曰有言逆于汝心必求諸¶道
有言遜于汝志必求諸非道若必待合於聖意則¶悦而
從之不合則怒而棄之臣恐䜛諂日進方正日¶踈殆非
<pb:KR4d0040_WYG_036-6b>
所以増社稷之福也又國家置臺諫之官爲¶天子耳目
防大臣壅蔽朝廷政事皆大臣相與裁定¶然後施行而
臺諫或以異議干之陛下當自以聖意¶察其是非可行
則行可止則止今乃復付之大臣彼¶安肯以已之所行
爲非而以佗人所言爲是乎此乃¶陛下所以獨取拒諫
之名而大臣坐得專權之利者¶也夫以君相之重何啻
泰山賤臣之輕何啻鷄卵乃¶欲相與校其勝負臣固知
其不敵矣是以四方懐忠¶之士願效區區者皆望風不
<pb:KR4d0040_WYG_036-7a>
進結舌沮氣此天下所<md:KR4d0040_SBCK_034-5b>¶以又失望也凡此三者在列之
臣皆知其不可而上¶畏嚴誅下避怨怒莫敢以此極言
聞於陛下使海内¶憤欝之氣積而不發宜其有以感動
天地之和矣臣¶聞天意保佑王者故爲之下災異以譴
告之若王者¶恐懼修省則非徒免一時之害又將有福
禄隨之商¶之太戊武丁周之成宣是也若傲忽不顧非
徒爲害¶於一時又將有危亡之禍漢之成哀桓靈是也
今災¶異之來意者皇天亦將保佑陛下以成商周之美
<pb:KR4d0040_WYG_036-7b>
乎¶臣願陛下上稽天意下順人心於此三者皆留聖念¶
奉事皇太后愈加孝謹務得驩心諸長公主時加存¶撫
無令失所總挈大柄勿以假人選用英俊循名責¶實賞
功罰罪捨小取大剗塞弊倖一新大政延納讜<md:KR4d0040_SBCK_034-6a>¶言虛心
從善皆行之以至誠非特爲空言而已夫至¶誠可以動
金石而况人乎不誠不足以感匹夫而况¶天乎詩云無
曰髙髙在上陟降厥士日監在兹天雖¶至髙視聽甚邇
人之所爲發於中心則天已知之固¶不待見其容貌形
<pb:KR4d0040_WYG_036-8a>
於聲音也陛下果能盡誠於此則¶聖徳日新令名四達
人心既悦天道自和百榖蕃昌¶嘉瑞並至蠻夷率服福
流子孫矣臣自知不才無補¶朝廷然不敢遂自塞嘿復
有所陳惟陛下裁察臣光¶昧死再拜上䟽¶
　　　乞節用上殿劄子¶(治平二年八/月十四日上)
臣竊見國家公私窮窘固非一日今兹復遇大災畿内¶
秋田蕩無孑遺倉廪儲蓄率多敗壊府庫錢帛散用將<md:KR4d0040_SBCK_034-6b>¶盡必恐今冬饑饉甚於去年軍民嗷嗷無以賑救經¶費
<pb:KR4d0040_WYG_036-8b>
不足重以郊禮此乃國用危急之時不可不早以¶爲憂
今取之於内帑則内帑已虛收之於外方則外方¶已盡
斂之於下民則下民已竭不知朝廷將何以爲計¶臣愚
以爲若非陛下側身克已痛自節約則無以應答¶天意
感慰民心使昏墊者忘其悲愁餒死者無所怨¶嗟也臣
聞節用之道必自近始伏望上自乘輿服御¶之物下至
潁王公主婚嫁之具悉加裁損務從儉薄¶勿信主者以
舊例爲言出六宫冗食之人使之從便¶罷後苑文思院
<pb:KR4d0040_WYG_036-9a>
所造滛巧服玩止諸處不急之役然¶後命有司考求在
外凡百浮費之事皆一切除去羣¶臣非有顯然功效益
國利民者勿復濫加賞賜將來<md:KR4d0040_SBCK_034-7a>¶南郊自非犧牲玉帛供
神之物其餘青城儀仗之類¶止於奉車駕備外飾者亦
令有司與禮官同共參詳¶减省臣聞國有凶荒則殺禮
事天者貴於内誠而賤¶外物是故噐用陶匏席用槀秸
况於青城儀仗之類¶何爲不可减乎凡此數者唯在聖
意斷而行之固¶不可與庸俗之人執文泥例者謀之也
<pb:KR4d0040_WYG_036-9b>
取進止¶
　　　乞令朝臣轉對劄子¶
臣竊見祖宗之時累曽令朝臣轉對或遇災異更廣求¶
直言真宗咸平景徳之間詢訪尤切其詔書云渉詆¶訐
者固可優容乏詞藻者許其直致是時羣臣上書¶言事
者日不下百餘封每戒敕閤門令疾速進入¶詔樞宻直
學士馮拯陳堯叟令詳定以聞所以然者<md:KR4d0040_SBCK_034-7b>¶不惟考時政
之得失亦以觀羣臣之能否也是故太¶宗時得冦凖真
<pb:KR4d0040_WYG_036-10a>
宗時得張知白皆因上書言事驟加¶擢用後爲宰相俱
著名迹景徳元年六月内出朝士¶邊肅等二十四人姓
名令於崇政殿引對在外者驛召¶赴闕其後稍稍進用
多爲名臣此皆近事易法者陛¶下踐阼未乆羣臣能否
恐未徧知欲乞依祖宗舊制¶毎遇内殿起居日常令朝
臣兩人轉對其餘在京及¶外處臣僚有欲上書言事者
所在官司皆不得壅滯¶彼必欣然承命各竭所懐然後
陛下親加省覽必有¶所得若上書者稍多陛下不能一
<pb:KR4d0040_WYG_036-10b>
一徧觀即乞擇近¶臣識慮明達用心公正者二人先次
看詳但求理道¶切當不取文辭華羙分爲數等各以貼
黄節出事宜<md:KR4d0040_SBCK_034-8a>¶置之於前然後奏御陛下更以聖意擇其
善者特令¶引對靣加詢訪若實有可采其所言之事即
爲施行¶仍於禁中籍記姓名毎遇有重難公事試委之
幹辦¶後果有功效乃加進用如此則天下之才盡在目
前¶可以噐使雖堯舜之世嘉言罔攸伏野無遺賢亦不¶
是過也不然若但循故事止作虚名所上之書未必¶省
<pb:KR4d0040_WYG_036-11a>
覽雖復省覽亦無施設則無益於事不如不爲也取進
止¶
　　　乞不受尊號劄子(治平二年九月五日上由/是羣臣五上表終不允)¶
臣聞謙徳之羙尊而益光施之神人無不悦順竊見¶陛
下將有事于南郊羣臣循襲故事請上尊號以陛¶下叡
智聰明徽柔懿恭享兹鴻名云何不可正以屬¶者暴雨
爲災五稼漂沒編户失業吁嗟之聲盈於道<md:KR4d0040_SBCK_034-8b>¶路迄今未
息陛下當此之際正宜深自抑損以承答¶天譴慰釋衆
<pb:KR4d0040_WYG_036-11b>
心况尊號非古近出有唐陛下受而有¶之不足以褒大
聖功推而不居足以發揮盛徳所有¶羣臣上尊號表伏
乞陛下拒而勿受仍令更不得上¶表此亦區區㣲誠欲
禆益萬分之一也取進止¶
　　　言濮王典禮劄子¶(治平二年八/月十七日上)
臣聞聖人舉事與衆同欲故能下協人心上順天意¶洪
範曰三人占從二人言蓋國有大疑則决之於衆¶自上
世而然矣臣伏見曏者詔羣臣議濮安懿王合¶行典禮
<pb:KR4d0040_WYG_036-12a>
翰林學士王珪等二十餘人皆以爲宜准先¶朝封贈期
親尊屬故事凡兩次㑹議無一人異辭所¶以然者蓋欲
奉濮王以禮輔陛下以義也而政府之<md:KR4d0040_SBCK_034-9a>¶意獨欲尊濮王
爲皇考巧飾詞説誤惑聖聽不顧先¶王之大典蔑棄天
下之公議使宗室踈屬皆已受封¶贈而崇奉濮王之禮
至今猶未施行此衆人所以怫¶欝而未爲稱愜者也或
者恐陛下未能决知二議是非¶臣請更爲陛下别白言
之政府言儀禮令文五服年¶月勅皆云爲人後者爲其
<pb:KR4d0040_WYG_036-12b>
父母即出繼之子於所繼所生¶皆稱父母臣按禮法必
須指事立文使人曉解令欲¶言爲人後者爲其父母之
服若不謂之父母不知如¶何立文此乃政府欺罔天下
之人謂其皆不識文理¶也又言漢宣帝光武皆稱其父
爲皇考臣按宣帝承¶昭帝之後以孫繼祖故尊其父爲
皇考而不敢尊其¶祖爲皇祖考以其與昭帝昭穆同故
也光武起布衣誅王<md:KR4d0040_SBCK_034-9b>¶莽親冒矢石以得天下名爲中興
其實創業雖自立¶七廟猶非太過况但稱皇考其謙損
<pb:KR4d0040_WYG_036-13a>
甚矣今陛下親¶爲仁宗之子以承大業傳曰國無二君
家無二尊若¶復尊濮王爲皇考則置仁宗於何地乎政
府若以二帝¶不加尊號於其父祖引以爲法則可矣若
謂皇考之¶名亦可施於今日則事理不侔矣設使仁宗
尚御天¶下濮王亦萬福當是之時命陛下爲皇子則不
知謂¶濮王爲父爲伯若先帝在則稱伯沒則稱父臣計
陛下必¶不爲此行也以此言之濮王當稱皇伯又何疑
矣今舉朝¶之臣自非狹姦佞之心欲附㑹政府誤惑陛
<pb:KR4d0040_WYG_036-13b>
下者皆¶知濮王稱皇考爲不可則衆志所欲亦可知矣
陛下¶何不試察羣臣之情羣臣誰不知濮王於陛下爲
天<md:KR4d0040_SBCK_034-10a>¶性至親若希㫖迎合不顧禮義過有尊崇豈不於身¶
有利而無患乎所以區區執此議者但不欲陛下失¶四
海之心受萬世之譏耳以此觀之羣臣之忠佞邪¶正甚
易見矣臣願陛下上稽古典下順衆志以禮崇¶奉濮安
懿王如王珪等所議此亦和天人之一事也取¶進止¶
　　　乞改郊禮劄子¶(治平二年/八月上)
<pb:KR4d0040_WYG_036-14a>
臣聞古者天子親祀上帝一嵗有九國朝之制天子¶三
嵗一郊仍於其間改用他禮者甚衆豈奉天之意¶有所
倦畧哉蓋事有不得已者也臣竊見國家帑藏¶素空重
以暴雨為災圓丘之側流潦尚深青城之材¶頗多散失
儀仗法物損敗非一今若悉加完葺恐難<md:KR4d0040_SBCK_034-10b>¶猝備加以冬
寒將近諸營漂沒失其生業屋宇敗壞¶衣褐俱盡陛下
儻欲别加振救亦恐力所不支昔太¶宗太平興國九年
下詔東封尋以火災而止更用郊¶禮又淳化三年下詔
<pb:KR4d0040_WYG_036-14b>
祀圓丘亦以事故更用明年祈¶穀今災變至大國用不
足臣謂不可不小有變更若¶因兹天譴隨時損益以九
月十月之間於大慶殿恭¶謝天地亦足以展純潔之誠
昭寅畏之志減省大費¶安慰衆心事無便於此者陛下
儻以為可願決意早¶行之
　　　辭龍圖閣直學士狀¶(治平二年十/月六日上)
右臣准閣門告報已降勅命除臣依前尚書吏部郎¶中
充龍圖閣直學士散官差遣並依舊者臣塵忝諫<md:KR4d0040_SBCK_034-11a>¶職於
<pb:KR4d0040_WYG_036-15a>
今累年曾無絲毫裨益盛徳自非聖度含容豈¶免誅責
毎自循省心不遑安曏亦屢曾奏陳乞補外¶任天聽未
允黽勉至今不敢頻有祈請以取煩瀆之¶罪豈意大恩
復加褒進慙懼失措若墜冰炭臣雖庸¶愚何敢膺受伏
望聖慈矜憫曲從所欲許臣只以舊¶職知河中府或襄
虢晉絳一州使竭其駑蹇之分以¶酬天地生成之施臣
不勝大幸所有龍圖閣直學士¶勅告不敢祇受
　　　辭龍圖閣直學士第二狀
<pb:KR4d0040_WYG_036-15b>
右臣近曾進狀乞以舊職知河中府或襄虢晉絳一¶州
所有龍圖閣直學士勅告不敢祗受自後未奉指揮者¶
臣伏覩真宗皇帝天禧元年初置諫官詔書節文<md:KR4d0040_SBCK_034-11b>¶侯及
三年或職業無聞公言罔覩移授散秩仍遣監¶臨臣自
嘉祐六年七月初入諫院供職到今已渉五¶年智能淺
薄志氣庸懦不能闡發大猷補助聖政竊¶禄偷安虚損
歲月譴黜之典已為後時今乃使之叨¶冒寵名仍留舊
任臣猶自愧况於佗人是以瀝懇自¶陳庶㡬燭察若朝
<pb:KR4d0040_WYG_036-16a>
廷矜其愚昧未用天禧詔書特行¶責降伏乞依臣前奏
許以舊職知河中府或襄虢晉¶絳一州所有除龍圖閣
直學士勅告不敢祇受
　　　辭龍圖閣直學士第三狀(尋得㫖免諫職/餘依前降指揮)¶
右臣近兩次進狀乞以舊職知河中府或襄虢晉絳¶一
州准中書劄子奉聖㫖不許辭免便令受告勅者¶臣承
乏諫職首尾五年自國朝以來居此官者未有如<md:KR4d0040_SBCK_034-12a>¶臣之
久臣資性愚戇惟知報國竭盡朴忠與人立敵¶前後甚
<pb:KR4d0040_WYG_036-16b>
衆四海之内觸處相逢常恐異日身及子孫¶無容足之
地以此朝夕冀望解去如處沸鼎之中思¶寒泉之救但
以職當言路不敢無故求出盤桓强留¶以至今日不意
朝廷更加奬擢授以美職仍居舊任¶既荷寵禄則猝無
得去之期禍敗罪誅必不可免是¶以人用為喜臣獨為
憂人用為榮臣獨為懼四顧徊¶徨無所伏竄進退失圖
誠可矜哀儻不訴於君父使¶之何所依投伏望聖慈憫
其久在諫職使得息肩於¶外依臣前奏則以舊職知河
<pb:KR4d0040_WYG_036-17a>
中府或襄虢晉絳一州¶所有新除龍圖閣直學士勅告
更不敢祇受
　
　
　<md:KR4d0040_SBCK_034-12b>¶　
　
　
<pb:KR4d0040_WYG_036-17b>
　
　
　
　
　
　
　
　傳家集巻三十六

<pb:KR4d0040_WYG_037-1a>
欽定四¶庫<md:KR4d0040_SBCK_035-1a>¶全書
　傳家集巻三十七¶　　　　宋　司馬光　撰
　　章奏二十¶
　　　乞經筵訪問上殿劄子<md:KR4d0040_SBCK_035-1b>¶(治平二年/十月上)¶
臣以駑朽得侍勸講竊見陛下天性好學孜孜不倦¶然
於經席之中未嘗發言有所詢問臣愚意陛下欲¶䕶羣
臣之短恐於應對之際倉猝失據不能開陳稠¶人之中
受其愧怍此誠聖心仁恕之極羣臣捐軀無¶以報塞然
<pb:KR4d0040_WYG_037-1b>
臣聞易曰君子學以聚之問以辨之論語¶曰疑思問中
庸曰有弗問問之弗知弗措也有弗辯¶辯之弗明弗措
也以此言之學非問辨無由發明今¶陛下若皆黙而識
之不加詢訪雖爲臣等踈淺之幸¶竊恐無以宣暢經㫖
禆助聖性伏望陛下自今講筵¶或有臣等講解未盡之
處乞賜詰問或慮一時記憶<md:KR4d0040_SBCK_035-2a>¶不能詳備者許令退歸討
論次日别具劄子敷奏庶幾¶可以輔稽古之志成日新
之益取進止
<pb:KR4d0040_WYG_037-2a>
　　　乞令選人試經義上殿劄子¶(治平二年十二/月十七日上)
臣竊見國家舊制資䕃出身人初授差遣者並令審¶官
院流内銓試省格詩或賦或論一首或五經墨義十¶道
各從其便其賦論墨義徒有其名無人願試大率皆¶乞
試詩其間甚有假手於人真僞難辨就使自能作詩¶辭
采髙妙施於治民亦無所用不可以此便爲殿最臣欲¶
乞今後應資䕃出身人初授差遣者並委審官院流内¶
銓試孝經論語大義共三道仍令主判臣僚更將所對
<pb:KR4d0040_WYG_037-2b>
義面加詢問使之口説若義理精通者特爲一等并所¶
試大義巻子保明聞奏京官與减一任監當選人並與<md:KR4d0040_SBCK_035-2b>¶家便差遣合入家便者與先次其義理稍通者依常¶調
不通者且令修學候一周年外再試必須試中方¶得出
官若年四十以上者即聽依舊制只寫家狀讀¶律如此
則公卿大夫子弟皆嚮學知道亦近於先王¶教胄子之
術也取進止¶
　　　論追尊濮安懿王爲安懿皇劄子¶(治平三年正月/二十三日上)
<pb:KR4d0040_WYG_037-3a>
臣聞諸道路未知信否或言朝廷欲追尊濮安懿王¶爲
安懿皇審或如此竊恐不可陛下既爲仁宗後於¶禮不
得復顧私親臣先時言之已熟不敢復煩聖聽¶今臣不
知陛下之意固欲追尊濮王者欲以爲榮耶¶以爲利耶
以爲有益於濮王耶前世帝王以旁支入¶繼追尊其父
爲皇者自漢哀帝爲始其後安帝桓帝<md:KR4d0040_SBCK_035-3a>¶靈帝亦爲之哀
帝追尊其父定陶恭王爲恭皇今若¶追尊濮安懿王爲
安懿皇是正用哀帝之法也陛下¶有堯舜禹湯不以爲
<pb:KR4d0040_WYG_037-3b>
法而法漢之昏主安足以爲榮¶乎仁宗恩澤在人淪於骨
髓海内之心所以歸附陛¶下者爲親受仁宗之命爲之
子也今陛下既得天下¶乃加尊號於濮王海内聞之孰
不解體又安足以爲¶利乎夫生育之恩昊天罔極誰能
忘之陛下不忘濮¶王之恩在陛下之中心不在此外飾
虛名也孝子愛¶親則祭之以禮今以非禮之虛名加於
濮王而祭之¶其於濮王果有何益乎三者無一可而陛
下行之臣¶竊惑之此蓋政府一二臣自以曏者建議之
<pb:KR4d0040_WYG_037-4a>
失已負¶天下之重責仍欲文過遂非不顧於陛下之徳
有所<md:KR4d0040_SBCK_035-3b>¶虧損陛下從而聽之臣竊以爲過矣臣又聞政府
之¶謀欲託以皇太后手書及不稱考而稱親雖復巧飾¶
百端要之爲負先帝之恩虧陛下之義違聖人之禮¶失
海内之心政府之臣祗能自欺安能欺皇天上帝¶與天
下之人乎臣願陛下急罷此議勿使流聞達於¶四方則
天下幸甚臣今雖不爲諫官然曏日已曽奏¶聞身備近
臣遇國家有大得失不敢不言取進止
<pb:KR4d0040_WYG_037-4b>
　　　留吕誨等劄子¶(治平三年三/日八日上)
臣聞人主患在不聞其過人臣患在不能盡忠是故¶忠
直敢言之臣國家之至寳也夫以人主之尊下臨¶羣臣
和顔色以求諫重爵賞以勸之羣臣猶畏懦而¶不敢進
又况憚之以威懲之以刑則嘉言何從而至<md:KR4d0040_SBCK_035-4a>¶哉竊聞侍
御史知雜事吕誨侍御史范純仁監察御¶史裏行吕大
防因言濮王典禮事盡被責降中外聞¶之無不駭愕臣
觀此三人忠亮剛正憂公忘家求諸¶羣臣罕見其比今
<pb:KR4d0040_WYG_037-5a>
一旦以言事太切盡從竄逐臣竊¶爲朝廷惜之臣聞人
君所以安榮者莫大於得人心¶今陛下徇政府一二人
之情違舉朝公議尊崇濮王¶過於禮制天下之人已知
陛下爲仁宗後志意不專¶悵然失望今又取言事之臣
羣軰逐之臣恐累於聖¶徳所損不細閭里之間腹非竊
歎者多矣况純仁大¶防皆陛下簡㧞於衆人之中任以
爲耳目之臣蓋取¶其忠直非取其阿諛也純仁大防亦
欲竭誠盡節以¶報陛下之知故敢不附政府侃然正論
<pb:KR4d0040_WYG_037-5b>
今更以此獲<md:KR4d0040_SBCK_035-4b>¶罪則陛下於羣臣之中尚誰親哉若使忠
直日退阿¶諛日進則陛下何以復知臣下之善惡政事
之得失¶如此殆非國家之福也伏望聖慈亟令誨等還
臺供¶職則天下翕然皆歌陛下之聖明雖禹之樂聞善
言¶湯之改過不吝不是過矣不則且爲之别改近地一¶
官亦可以少慰外人之心也¶取進止
　　　留傅堯俞等劄子¶(治平三年三/月八日上)
臣近曽上殿䝉聖恩宣諭以濮王稱親事云此親字¶官
<pb:KR4d0040_WYG_037-6a>
家亦本不欲稱假使只稱濮王與仙遊縣君有何¶不可
臣乃知陛下至公本無過厚於私親之意直爲¶政府所
誤以致外議紛紜必謂旦夕下詔罷去親名¶其已出臺
官當别有除改見在臺官亦優加撫諭使<md:KR4d0040_SBCK_035-5a>¶之就職昨日
忽聞侍御史知雜事傅堯俞知和州侍御¶史趙鼎通判
淄州趙曕通判汾州中外之人無不驚¶愕此蓋政府欲
閉塞來者使皆不敢言然後得專秉¶大權逞其胷臆臣
竊惟陛下春秋方壯聖徳欽明而¶今日獨取拒諫之名
<pb:KR4d0040_WYG_037-6b>
受孤恩之謗違天下之望失人¶主之權止於遂政府數
人狠心而已不知於陛下有¶何所利而爲之臣不勝區
區深爲陛下痛惜伏望陛¶下勿復詢於政府特發宸斷
召還堯俞等下詔更不¶稱親如此則可以立使天下憤
懣之氣化爲驩欣誹¶謗之語更爲謳歌矣取進止¶
　　　乞與傅堯俞等同責降上殿劄子¶(治平三年三/月十一日上)
臣昨任諫官日與其餘臺官等同共論列濮王典禮不
宜<md:KR4d0040_SBCK_035-5b>¶稱尊號及皇考事前後非一臣等䝉恩改龍圖閣直
<pb:KR4d0040_WYG_037-7a>
學士¶臣屢曽辭免乞以舊職知河中府等一處朝廷不
許止免¶諫職今同知諫院傅堯俞侍御史知雜事吕誨
侍御史范純¶仁趙鼎趙瞻監察御史裏行吕大防並已
責降若所言濮¶王事合於典禮則堯俞等不當竄逐若
所言非是則臣不¶宜獨免况同時臺諫官竄逐已盡臣
實無顔尚居故位同¶罪異罰有累公朝伏乞與傅堯俞
等一例責降取進止¶
　　　¶乞¶責降¶第二劄子<md:KR4d0040_SBCK_035-6a>¶(治平三年三/月十四日上)
<pb:KR4d0040_WYG_037-7b>
臣於今月十一日上殿以先任諫官日論列濮王事¶不
當乞賜責降陛下令納下劄子不送中書臣以負¶罪在
身不可苟免若不得臣劄子中書無以進呈行¶遣遂於
次日具録劄子副本繳申中書臣又有此固¶違聖㫖之
罪乞付外施行早賜責降取進止¶
　　　乞責降第三劄子¶
臣於今月十一日上殿乞與傅堯俞等一例責降十¶三
日又曽自陳固違聖㫖之罪至今未奉指揮臣曏¶於陛
<pb:KR4d0040_WYG_037-8a>
下即位之年四月二十七日已曽上䟽豫戒追¶尊祖父
之事及政府請議濮王典禮陛下令候過仁¶宗大祥别
取㫖臣與傅堯俞甫過大祥即詣政府白¶以爲人後者
不得顧私親之議及詔兩制禮官同共<md:KR4d0040_SBCK_035-6b>¶詳定之日臣又
獨爲衆人手撰奏章若治其罪臣當¶爲首其吕誨等並
係後來論列已䝉譴逐况如臣者¶豈宜容恕縱陛下至
仁特加保庇臣能不愧於心伏¶望聖慈依臣前奏早賜
責降其曏所上䟽竊慮年月¶稍乆禁中遺失今别録進
<pb:KR4d0040_WYG_037-8b>
呈取進止¶
　　　乞責降第四劄子¶(次日中使劉温直宣赴/邇英閣上面諭令供職)
臣自今月十一日以來已曽三次奏乞與傅堯俞等¶一
例責降未䝉開允今又准中書劄子以侍講錢象¶先奏
乞催臣依舊赴經筵供職奉聖㫖令疾速朝¶叅供職者
臣仰荷大恩所宜奔走奉承詔㫖然臣退¶循義理有所
未安是以不敢苟貪榮禄須至重有敷陳¶臣與傅堯俞
等七人同爲臺諫官共論濮王典禮凡<md:KR4d0040_SBCK_035-7a>¶堯俞等所坐臣
<pb:KR4d0040_WYG_037-9a>
大約皆曽犯之今堯俞等六人已䝉¶聖恩盡得外補獨
臣一人尚留闕下使天下之人皆¶謂臣始則唱率衆人
共爲正論終則顧惜禄位苟免¶刑章臣雖至愚粗惜名
節受此指目何以爲人非徒¶如是而已又使譏謗上流
謂國家行法有所偏頗臣¶是用晝則忘餐夕則忘寢入
則愧朝廷之士出則慙¶道路之人藐然一身措之無地
雖知違犯天威負罪¶愈重豈敢更復朝叅供職伏望聖
慈曲垂矜察依臣¶前奏早賜責降取進止
<pb:KR4d0040_WYG_037-9b>
　　　請不受尊號劄子¶(治平三年十一/月十七日上)
臣聞王者父天母地子育黎元嚴恭鬼神畏懼災異¶故
能安靖國家饗有多福自生民以來不易之道也<md:KR4d0040_SBCK_035-7b>¶天雖
至髙視聽甚邇朝夕不離王者左右順吉逆凶¶應若影
響此乃詩書所載聖人所言豈可謂之漠然¶無知而簡
忽不顧哉臣伏見陛下踐阼以來太陽侵¶色中有黒子
大風晝晦冬温無氷連年大水漂沒廬¶田以至今嵗災
異尤甚彗星彰見光炎隆熾朝東暮¶西連月乃滅飛蝗
<pb:KR4d0040_WYG_037-10a>
害稼日有食之加之陜西河東夏¶秋乏雨禾既不收麥
仍未種婦子恓惶流離滿路西¶戎内侮邊鄙未安當此
之際羣臣宜勸導陛下以祗¶畏天命勤恤民隠克已謙
約博求至言以消復變咎¶延致善祥而朝廷晏然曽不
爲意或以爲自有常數¶非闗人事或以爲景星嘉瑞更
當有福今者又有佞¶臣建議請上尊號其爲欺蔽上天
罔誣海内孰甚於<md:KR4d0040_SBCK_035-8a>¶此是使上帝鬼神怫鬰不懌自拜表
以來陛下嬰此¶疾疹乆而未愈此皆羣臣諂諛之罪陛
<pb:KR4d0040_WYG_037-10b>
下豈得不省¶寤而深思哉臣不勝區區忘生觸死伏望
陛下自以¶聖意止羣臣所上表章却尊號而勿受更下
詔書深¶自咎責咨謀四方廣開言路求所以事天養民
轉災¶爲福之道俟聖體康復政化流通天時豐穰人心
悦¶豫然後推崇徽稱何晩之有如此庶幾上帝收還威¶
怒福禄大來聖躬和平勿藥有喜羣生百姓莫不幸¶甚
况陛下曏者郊禮之前辭尊號不受天下稱誦盛¶徳至
今未已然則是棄虚名而得實名捨虚美而取¶實美也
<pb:KR4d0040_WYG_037-11a>
於陛下何損焉臣荷國大恩承乏侍從誠見¶近日羣臣
皆以言爲諱入則拜手稽首請加鴻名出<md:KR4d0040_SBCK_035-8b>¶則錯立族談
腹非竊笑終無一人爲陛下正言其不¶可者臣竊痛之
是敢妄進狂瞽惟聖明采察取進止¶
　　　議祧遷狀¶(治平四年/閏三月上)
右臣准學士院告報以大行皇帝神主祔廟僖祖神¶主
當遷夾室准朝㫖令待制以上同議者臣先於禧¶祐八
年仁宗祔廟之時已曽與龍圖閣直學士盧士¶宗上言
<pb:KR4d0040_WYG_037-11b>
僖祖當遷夾室當時議臣皆不以爲然朝廷¶遂從衆議
臣謹按王制稱天子七廟三昭三穆與太¶祖之廟而七
明太祖之外止有三昭三穆而已是以¶前代帝王於太
祖未正東嚮之時大率所祀不過六¶世若僖祖於今日
方議祧遷則是太祖之外更有四¶昭三穆與太祖之廟
而八不合先王典禮難以施於<md:KR4d0040_SBCK_035-9a>¶後世臣愚以爲仁宗祔
廟之時僖祖已當遷於夾室¶今大行皇帝祔廟順宗亦
當遷於夾室臣既承詔㫖¶令得與議不敢不盡所見以
<pb:KR4d0040_WYG_037-12a>
對伏乞朝廷更賜詳擇今¶録嘉祐八年奏議一本謹具
狀繳連奏聞
　　　辭翰林學士第一狀¶(治平四年閏三/月二十九日上)
右臣竊聞已降勅告在閤門除臣翰林學士者臣聞¶人
臣之義陳力就列不能者止臣自從仕以來佩服¶斯言
不敢失墜頃事仁宗皇帝䝉恩除知制誥臣以¶平生拙
於文辭不敢濫居其職瀝懇固辭仁宗皇帝¶察其至誠
遂賜開許今翰林學士比於知制誥職任¶尤重固非愚
<pb:KR4d0040_WYG_037-12b>
臣所能堪稱聞命震駭無地自處况臣¶於先皇帝時以
乆宦京師私門多故累曽進狀乞知<md:KR4d0040_SBCK_035-9b>¶河中府或襄虢晋
絳一州後值國有大故及所修君¶臣事迹並未經奏御
以此未敢更上文字日近方欲¶再有陳乞不意忽叨如
此恩命臣雖頑鄙粗能自知¶非分之榮必不敢受伏望
聖慈察臣非才不堪此任¶特賜哀矜遂其㣲志許以舊
職知河中府或襄虢晋¶絳一州若此數處未有闕即乞
於京西陜西路除一知¶州差遣如此則上不累公朝之
<pb:KR4d0040_WYG_037-13a>
明下不失私家之便¶誠爲大幸干冒宸嚴臣無任惶恐
懇切之至
　　　¶辭免翰林學士¶第二狀¶
右臣近於閏三月二十九日曽進狀辭免新除翰林¶學
士恩命乞一知州差遣至今未奉朝㫖者臣竊以<md:KR4d0040_SBCK_035-10a>¶唐室
以來士人所重清要之職無若翰林自非天下¶英才聲
稱第一詳識典故富有文章雖欲冒居豈厭¶衆意臣禀
賦頑鈍百無所堪在於屬辭尤爲鄙拙安¶敢强顔輒爲
<pb:KR4d0040_WYG_037-13b>
此職人雖不言能不内愧是用輸肝瀝¶膽貢實自歸惟
仁聖鑒其中悃力少任重慙懼交攻¶坐炭履氷未足爲
諭特遂所志使之自安天地至恩¶無以過此所有翰林
學士勅告臣不敢祗受伏乞依¶臣前奏只以舊職於晋
絳或京西陜西路除一知州¶差遣干冒宸嚴無任惶恐
懇切之至¶
　　　辭免翰林學士上殿劄子¶(治平四年四/月十三日上)
臣近䝉聖恩除翰林學士已曽兩次進狀辭免乞一¶知
<pb:KR4d0040_WYG_037-14a>
州差遣奉聖㫖不允令便受勅告者臣非不知羙<md:KR4d0040_SBCK_035-10b>¶官難
得詔㫖難違然所以須至再三煩瀆天聴者誠¶以人之
材性各有短長人君當量能授官人臣當陳¶力就列如
此則事無曠廢上下得宜臣自㓜小以來¶雖稍曽讀書
而禀性愚鈍拙於文辭若使之解經述¶史或粗有所長
至於代言視草最其所短今若苟貪¶榮寵妄居此職萬
一朝廷有大號令或除拜稍多臣¶才思竭涸必至閣筆
縱使勉强得成其鄙惡必甚以¶之宣布四方使共傳笑
<pb:KR4d0040_WYG_037-14b>
豈惟彰㣲臣之醜亦恐爲朝¶廷之羞此臣所以寧犯譴
怒之誅而不敢當清華之¶選者也陛下若察其至誠知
非矯飾特賜哀矜寢罷¶新命則是掩臣所短全臣所長
生成之恩孰大於此¶况臣自通判幷州得替住京十有
餘年去嵗兄里身<md:KR4d0040_SBCK_035-11a>¶亡孤遺無人照管臣累曽奏先帝乞
家便一官亦䝉¶聖恩許候修書畧成規矩即除外任無
何先帝奄棄¶天下臣哀荒失圖未敢叙陳近方欲具所
修前漢紀¶三十巻先次進呈然後以私懇上干陛下聖
<pb:KR4d0040_WYG_037-15a>
聽不期¶忽有今兹恩命誠非愚臣本心所願憂惶跼蹐
無所¶容措伏望聖慈依臣前奏只以舊職於晋絳州或
京西¶陜西路除一知州差遣所有翰林學士勅告臣不
敢¶祗受取進止¶
　　　乞王陶只除舊職劄子¶(治平四年四月/二十二日上)
臣昨日召對䝉恩賜示以吳奎所上劄子爲直除¶王陶
翰林學士家居待罪事臣尋已曽據所見敷奏¶陛下始
欲止還陶舊職後又欲與陶侍讀學士臣當<md:KR4d0040_SBCK_035-11b>¶時怱遽未
<pb:KR4d0040_WYG_037-15b>
有以對退爲陛下經宿思之侍讀學士與¶翰林學士資
級畧同若授陶此職臣恐奎尚未肯起¶陛下新即尊位
大臣屢有不安其位者奎素有質直¶之名萬一因此激
發舉動更有過當若亟行罷免則¶深失士大夫之望若
屢詔不起則愈損陛下之威况¶陶本以言事不聽辭免
臺職待罪之際若更加以美¶官臣竊料陶亦不敢受欲
望聖慈止還陶未作御史¶中丞時舊職則奎前者已經
商量不敢不起陶既是¶舊職受之亦安庶免更有紛紜
<pb:KR4d0040_WYG_037-16a>
重傷朝廷大體臣䝉¶陛下虚已下問愚慮竊以此爲便
不敢不奏乞賜詳¶擇取進止¶
　
　
　
　
　
　
<pb:KR4d0040_WYG_037-16b>
　
　
　
　
　
　
　
　傳家集巻三十七<md:KR4d0040_SBCK_035-12a>¶<md:KR4d0040_SBCK_036-1a>¶
<pb:KR4d0040_WYG_038-1a>
欽定四庫全書
　傳家集巻三十八¶　　　　宋　司馬光　撰
　　章奏二十一¶
　　　留吳奎劄子¶(治平四年四月/二十四日上)¶
臣竊聞王陶除樞宻直學士知陳州吳奎除資政殿¶學
士知青州外議籍籍皆以爲奎不當去所以然者¶蓋由
奎之名望素重於陶雖今者封還詔書徑歸私¶第舉動
語言頗有過差然外廷之人不知本末但見¶陛下爲陶
<pb:KR4d0040_WYG_038-1b>
之故罷奎政事其罰太重能不怪駭如此¶臣恐其餘大
臣皆不自安各求引去陛下新登大寳¶先帝梓宫在殯
若舉朝大臣紛紛盡去則於四方觀<md:KR4d0040_SBCK_036-2a>¶聽殊似非宜臣愚
欲望陛下收還奎青州勅告且留¶奎在政府以慰士大
夫之望安大臣之意陛下以奎¶違詔而黜之威令已行
嘉奎質直而留之用意尤美¶奎始負大譴懾服陛下之
英斷終䝉開釋銜戴陛下¶之深恩上下驩悦誠無所損
昔漢髙帝疑蕭何受賈¶人金械繫於獄感王衛尉一言
<pb:KR4d0040_WYG_038-2a>
赦令復位君臣恩禮¶相待如初况於出入之間何爲不
可復留也陛下素¶知臣非朋附大臣之人故敢不避形
迹極意盡言但¶爲朝廷惜大體耳乞賜裁察取進止¶
　　　初除中丞上殿劄子¶
臣聞澄其原則流清固其本則末茂臣䝉陛下聖恩¶㧞
於衆臣之中委以風憲天下細小之事皆未足爲<md:KR4d0040_SBCK_036-2b>¶陛下
言之敢先以人君修心治國之要爲言此誠太¶平之原
本也臣聞修心之要有三一曰仁二曰眀三¶曰武仁者
<pb:KR4d0040_WYG_038-2b>
非嫗煦姑息之謂也修政治興教化育萬¶物養百姓此
人君之仁也眀者非煩苛伺察之謂也¶知道義識安危
别賢愚辨是非此人君之眀也武者¶非强亢暴戾之謂
也惟道所在斷之不疑姦不能惑¶佞不能移此人君之
武也故仁而不眀猶有良田而¶不能耕也眀而不武猶
視苖之穢而不能耘也武而¶不仁猶知穫而不知種也
三者兼備則國治强闕一¶焉則衰闕二焉則危三者無
一焉則亡自生民以來¶未之或改也治國之要亦有三
<pb:KR4d0040_WYG_038-3a>
一曰官人二曰信賞¶三曰必罰夫人之才性各有所長
官之職業各有所<md:KR4d0040_SBCK_036-3a>¶守自古得人之盛莫若唐虞之際然
稷契臯陶垂益伯¶夷䕫龍各守一官終身不易苟使之
更來迭去易地¶而居未必能盡善也故人主誠能收採
天下之英俊¶隨其所長而用之有功者勸之以重賞有
罪者威之¶以嚴刑譬如乗輕車駕駿馬總其六轡奮其
鞭䇿何¶徃而不可至哉昔仁宗皇帝之時臣初爲諫官
得上殿¶首曽敷奏此語先皇帝時臣曽進歴年圖又以
<pb:KR4d0040_WYG_038-3b>
此語¶載之後序今幸遇陛下始初清眀之政虚心下問
之¶際臣復以此語爲先者誠以臣平生力學所得至精¶
至要盡在於是願陛下勿以爲迂闊試加審察若果¶無
可取則臣無所用於聖世矣取進止¶
　　　乞罷詳定宰臣押班劄子<md:KR4d0040_SBCK_036-3b>¶(治平四/年上)
臣竊聞宰臣復有文字乞下禮官詳定合與不合押¶班
臣聞王者設官分職譬猶一體以宰相爲股肱以¶臺諫
爲耳目固當同心協力以佐元首若各分彼我¶互爭勝
<pb:KR4d0040_WYG_038-4a>
負欲求其身之安何由可得近者御史中丞王陶¶請宰
相依舊制赴文徳殿押班宰相若從其所請豈有後¶來
紛紜乃堅執不行迭相激發遂致王陶語言過差今王¶
陶既補外官宰相已赴押班臣謂朝廷可以無事矣而
宰¶臣復有此奏萬一禮官有希㫖迎合者以爲宰相不
合押¶班臺司欲黙而不言則朝廷之儀遂成隳廢欲辨
論是非¶則與前日之事有何所異是鬭訟之端無時休
息也陛¶下新即天位四方之人舉首傾耳以觀大化而
<pb:KR4d0040_WYG_038-4b>
朝廷不¶聞肅雍濟濟之風數有變色分爭之醜臣竊爲
陛下<md:KR4d0040_SBCK_036-4a>¶惜之况今災異屢降饑饉洊臻官多而用寡兵衆
而¶不精冗費日滋公私困竭戎狄桀傲邊鄙無備百姓¶
流亡盗賊將起朝廷夙夜所憂宜以此數者爲先而¶以
餘事爲後伏望陛下特降聖㫖令宰臣依國朝舊¶制押
班所有下禮院文字乞更不令詳定取進止¶
　　　留韓維吕景劄子¶(治平四年五/月十二日上)
臣竊聞已有指揮龍圖閣直學士韓維差知潁州侍¶御
<pb:KR4d0040_WYG_038-5a>
史吕景與堂除通判未知信否臣愚竊見韓維沈¶靜方
雅於陛下疇昔宫僚之中最有美譽今者無故¶稱病求
出外人皆不知其故吕景渾厚剛直於今日¶言事之臣
亦爲難得其人身爲臺官坐言事罰銅誠¶使羞辱難以
立朝不若得貶竄之爲快也然二人者<md:KR4d0040_SBCK_036-4b>¶皆陛下腹心耳
目之良臣一旦俱從外補於二人甚爲¶私便臣竊爲陛
下惜之伏望聖慈更賜詳度或且留¶之左右使拾遺補
闕誠有所禆益必若不可留者其¶臺官乞更不舉人只
<pb:KR4d0040_WYG_038-5b>
於舊臺官吕大防郭源眀馬黙¶等數内斷自聖意選擇
一人以補其闕所貴得質直¶之人克厭衆心取進止¶
　　　乞御殿劄子¶(治平四年五/月十五日上)
臣竊見今月十五日陛下以服藥不受慰羣臣無不¶憂
疑臣竊惟萬乗之主起居動靜繫天下安危况今¶國家
多事之際尤宜深思逺慮若來日聖體全未得¶安臣不
敢言若稍得痊愈伏望陛下勉强御前殿或¶後殿暫見
羣臣若有奏事乆不退者雖諭以近新服<md:KR4d0040_SBCK_036-5a>¶藥難爲乆坐
<pb:KR4d0040_WYG_038-6a>
使之且退亦無所害但使羣下畧得瞻¶望清光則中外
之心自然安帖取進止¶
　　　論宰臣押班劄子¶
臣伏覩今月七日勅文准四日手詔今後宰臣赴文¶徳
殿押班自春分後或遇辰牌上秋分後遇辰正牌¶上垂
拱殿視事未退止令傳報宰臣更不過令御史¶臺一靣
放班餘日並依祥符勅命指揮永爲定制所¶有前降下
太常禮院詳定文字更不施行者臣竊見¶從來埀拱殿
<pb:KR4d0040_WYG_038-6b>
視事比至中書樞宻院及其餘臣僚奏¶事畢春分以後
少有不過辰初秋分以後少有不過¶辰正自陛下臨御
以來惟近因服藥曽於辰牌以前¶駕起入内自餘皆在
辰牌以後然則自今以徃無事<md:KR4d0040_SBCK_036-5b>¶之日宰臣永不赴文徳
殿押班也臣竊惟文徳殿爲¶天子正衙宰臣爲百僚師
率百僚既在彼常朝則宰臣¶理當押班斯乃前世舊規
自祖宗以來未之或改今陛¶下即位之始事非有大利
害者恐未須更張伏望陛下¶特降聖㫖令宰臣一依國
<pb:KR4d0040_WYG_038-7a>
朝舊制押班若陛下以前者¶已降手詔必欲限以時刻
者即乞自春分後遇辰正牌上¶秋分後已牌上並依今
月四日指揮施行猶庶幾此禮¶不至遂廢取進止¶
　　　乞訪四方雨水劄子¶(冶平四年五/月十九日上)
臣竊見陛下近以乆旱爲災分命使者徧祈嶽瀆靡¶神
不舉精誠感通甘雨降集誠中外之大慶然暑月¶暴雨
多不廣逺臣竊慮四方州縣尚有未霑足之處<md:KR4d0040_SBCK_036-6a>¶王者以
天下爲家無有逺邇當視之如一不可使惻¶隠之心止
<pb:KR4d0040_WYG_038-7b>
於目前而已今者京城雖已得雨伏望陛¶下不可遽以
爲秋成可望怠於憂民凡内外臣僚有¶新自四方來者
進對之際皆乞訪以彼中雨水多少¶苗稼如何榖價貴
賤閭閻憂樂互相參考以驗虛實¶既可以開益陛下聰
眀日新盛徳又使逺方百姓皆¶知陛下燭見幽逺無所
遺忽銜戴上恩傾心歸附又¶使州縣之吏皆知陛下憫
恤黎元留心稼穡不敢自¶恃僻逺殘民害物陛下一發
徳音而收此三善非獨¶可以行之今日亦願陛下永乆
<pb:KR4d0040_WYG_038-8a>
行之誠天下幸甚取¶進止¶
　　　乞簡省舉御史條約上殿劄子<md:KR4d0040_SBCK_036-6b>¶(治平四年五月/二十二日上)
臣聞法制之設貴於簡要而失在煩苛官人之道以¶得
賢爲本而資序爲末昔東漢之衰立三互之法婚¶姻之
家及兩州人士不得對相監臨以是幽冀二州¶乆缺不
補蔡邕嘗上疏極陳其弊然則詳其末而遺¶其本非治
世之政也伏見國家毎選御史官須中行¶員外郎以下
太常博士以上差遣須通判資序其餘¶條約甚多是以
<pb:KR4d0040_WYG_038-8b>
百僚之中可舉者至少舉而得中者¶尤稀近日以來爲
弊益甚蓋以屢有覃恩官品多髙¶而差遣未至幸而有
資序相值者則又未必賢矣夫¶御史之職但當求忠亮
方正之人區區資序何足比¶較臣愚欲望朝廷自今毎
舉御史其前行員外郎以¶上即以本官兼侍御史三丞
以下及知縣資序即且<md:KR4d0040_SBCK_036-7a>¶充裏行不復更須逐次陳請庶
幾取人路廣有可選¶擇取進止¶
　　　上聽斷書¶(治平四年五月/二十四日上)
<pb:KR4d0040_WYG_038-9a>
月日具位臣光昧死再拜上書皇帝陛下臣材識駑¶鈍
陛下過聼擢備憲司臣夙夜盡心以思厥職隕首¶捐軀
無足爲報竊見近嵗以來政府言職迭相攻毁¶分爲兩
朋有如讎敵所以然者蓋由人臣各務逞其¶私志互爭
勝負不顧已之是非人主不忍違逆人情¶兩加全䕶不
肯判其得失是以羣下紛紛日鬭於前¶而朝廷爲之多
事者也臣伏見陛下天性聰眀仁孝¶恭儉踐阼之初孜
孜求治此誠堯舜之資羣生之福¶也羣臣幸得遭遇此
<pb:KR4d0040_WYG_038-9b>
時不務將順聖徳紀綱治體革<md:KR4d0040_SBCK_036-7b>¶政事之乆弊救百姓之
疾苦而各爲私鬭不知窮極誠¶可罪也臣聞人君之尊
與天地同體以剛健爲徳以¶重厚爲威照㣲當如日月
發言當如雷霆昔漢武帝¶謂田蚡曰君除吏盡未吾亦
欲除吏又謂衛青曰郭¶解布衣權至使將軍自言此其
家不貧人君之言若¶皆切當如此羣臣安得不畏服哉
夫心知其非而靣¶徇其情口順其説依違兩可此最人
君之大患也今¶國家政事未有不先經兩府相與商議
<pb:KR4d0040_WYG_038-10a>
然後施行闗¶防祕宻外人莫得而知及詔令已下臺諫
方得聞之¶若事有未便從而論列陛下還復下之兩府
人之常¶情自非大賢誰肯以已之所謀爲非而以他人
之言¶爲是哉必須排擯沮抑以爲難從此人主之所以
獨<md:KR4d0040_SBCK_036-8a>¶取拒諫之名而大臣私得專權之便者也臣愚伏望¶
陛下自今應有臣僚上言朝廷闕失者陛下當清心¶審
慮自以大公至正之道决之若大臣所謀果是不¶必顧
恤言者言者所陳果當不必曲順大臣之意位¶無高下
<pb:KR4d0040_WYG_038-10b>
言無先後惟是之從又何紛紜之足患哉必¶若其人等
固有爭執者陛下亦當再加審察更以理道¶徃返與相
詰難以盡其情果有可取勿憚改爲若漢¶宣帝之於趙
充國則萬事無不當矣必若理道是非¶顯然在目而其
人執迷文過彊很不已者雖加罪黜¶天下豈以爲不可
哉如此則豈惟事得其正亦使威¶福之柄盡歸帝室矣
凡天下之事是非未眀則不可¶不慎是非既眀則在陛
下决而行之臣前日所謂惟<md:KR4d0040_SBCK_036-8b>¶道所在斷之不疑姦不能
<pb:KR4d0040_WYG_038-11a>
惑佞不能移者正謂此也¶伏惟聖眀俯加裁察臣光昧
死再拜¶
　　　乞更不責降王陶劄子¶(治平四/年上)
臣竊聞政府以王陶謝上表言辭狂率恣爲詆毁多過¶
其實欲有敷奏乞重加責降審或如此恐不可許何¶則
自仁宗皇帝以來委政宰輔宰輔之權誠爲太重加以¶
臺諫官被貶者多因指大臣之過失少因犯人主之¶顔
色是威福之柄潛移於下陛下方將奮乾剛之盛¶徳伸
<pb:KR4d0040_WYG_038-11b>
元后之威斷收還利噐以救其弊今者王陶肆¶其&KR0310;心
失於詳審言語不宻流布逺近雖實有罪然¶陶前者出
知陳州陛下蓋以先帝梓宫在殯特爲大¶臣屈意行之
今若又以表文詆毁大臣重加責降臣<md:KR4d0040_SBCK_036-9a>¶恐人主之權益
去大臣之勢遂成興衰之機於此乎¶在不可不察也臣
愚伏望陛下於執政進呈王陶謝¶上表之際但諭以躁
人之辭不足深罪前已左遷在¶外豈可更加貶責若其
再三執奏陛下當正色語以¶王陶前作中丞譏切朕躬
<pb:KR4d0040_WYG_038-12a>
非無過當之言朕亦未嘗¶加怒欲以開廣言路豈可觸
犯卿等則必欲再三責¶降方爲快意耶若猶執奏不已
者陛下但不復應答¶彼當自退所以然者非以保全王
陶蓋欲使其餘臣¶僚知陛下英武可恃萬一他日大臣
有欺罔聰眀爲¶大罪者羣臣敢言之耳凡此皆陛下聖
智所能自知¶臣復屑屑盡言者誠荷陛下不世之恩貪
於報効不¶復自顧形迹之嫌故也取進止<md:KR4d0040_SBCK_036-9b>¶　　　言王廣淵劄子¶(治平四年六/月三日上)
<pb:KR4d0040_WYG_038-12b>
臣聞明君之政莫大於去姦忠臣之志莫先於疾邪¶陛
下不知臣無似使待罪憲府受任以來於今踰月¶而寂
無所糾誠負大恩伏見直龍圖閣兼侍讀王廣¶淵以小
人之質有傾巧之材苟求進身無所不至外¶依政府内
結近習數年之間致位清顯國家本以龍¶閣寵賢彦邇
英待儒雅皆非廣淵所宜濫處陛下即¶位以來未聞放
黜姦邪以警羣臣廣淵於朝列之中¶爲姦邪之尤者伏
望陛下奮發乾剛首加斥逐奪去¶職名除一逺地監當
<pb:KR4d0040_WYG_038-13a>
亦足以醒天下之耳目取進止¶
　　　¶言<md:KR4d0040_SBCK_036-10a>¶王廣淵第二劄子<md:KR4d0040_SBCK_036-10b>¶臣近曽上言直龍圖閣兼侍讀王廣淵傾巧姦邪乞¶盡
奪去職名除一逺地監當差遣至今未聞指揮臣竊惟¶
廣淵所爲布聞海内陛下昔在宫邸豈不備知何假¶㣲
臣更有詳述書曰任賢勿貳去邪勿疑此大舜所¶以成
天功也陛下若未知廣淵之爲賢與不肖尚容¶致疑若
果知廣淵姦邪之狀則豈可復置之左右而¶不速去之
<pb:KR4d0040_WYG_038-13b>
哉夫佞人者巧於求合變故萬端雖聖賢¶所不能察是
以帝堯畏巧言令色孔壬而孔子教顔¶淵以逺佞人夫
堯與顔淵非不眀也苟不畏而逺之¶則有時而惑之矣
伏望陛下依臣前奏其王廣淵早¶賜黜逐取進止¶
　　　言王廣淵第三劄子
臣前兩次上言王廣淵傾巧姦邪乞盡奪去職名與逺
地監當近聞本人帶舊職知齊州仍賜章服如此乃是
賞之非黜之也曏使廣淵自改京官以來謹身守分不
<pb:KR4d0040_WYG_038-14a>
爲姦諂以至今日不過作第二任通判今所得乃如此
豈可謂爲姦諂無益哉孔子稱惟噐與名不可以假人
今之章服所謂噐也職名所謂名也二者皆無用之物
然而天下貴之者爲其非賢才則不能得之故也唐宣
宗重惜章服不輕以與人有司製緋紫衣以備賜與經
年不用三兩領故當時服緋紫者人以爲貴夫名噐者
譬如珠玉若使之易得如瓦礫尚安足貴乎近嵗兩次
覃恩服緋紫者已爲汎濫今又如陳鑄王廣淵軰皆賜
<pb:KR4d0040_WYG_038-14b>
章服是使今後受賜章服者皆以爲耻不以爲榮也且
陛下使廣淵出補外官者必已知其姦邪之迹也今又
復以職名章服寵之是勸人使效廣淵所爲也臣竊恐
非國家之福伏望聖斷依臣前奏盡奪去廣淵職名幷
比來章服與逺地監當使賞善罰惡皦然眀白取進止
　　　言郭昭選劄子(治平四/年上)
臣竊聞陛下曏時直省官郭昭選等四人近有特㫖並
除閤門祗候衆言籍籍頗謂僥忝國初草創天歩尚艱
<pb:KR4d0040_WYG_038-15a>
故祖宗即位之始必㧞擢左右之人以爲腹心羽翼豈
以爲永世之法哉乃遭時不得已而然也自後嗣君守
承平之業繼聖考之位亮隂未言之間有司因循踵爲
故事凡東宫僚吏一槩超遷謂之隨龍以此昭選之徒
得自厮役直除班行其爲幸已多矣乃敢妄有攀援邀
求無已曽不自省有何功勲小人之心終無厭極不可
縱也且閤門祗候祖宗所以蓄養賢才以待任使之地
也其班序差遣事事不同譬諸文臣則館閣之流也豈
<pb:KR4d0040_WYG_038-15b>
可使厮役之人爲之哉况東宫其餘吏卒甚衆苟一人
得之則皆有冀望之心此書所謂啟寵納侮者也陛下
既承大統則率土之濵誰不爲臣而獨私於東宫之人
則所與親者至狹矣臣昨除御史中丞初上殿之日首
以官人賞罰爲言誠以三者致治之本自上世以來不
易之道也今昭選等以賤𨽻而叨美職是官不擇人也
無横草之勞而數月之間恩命相繼是無功受賞也姦
慝眀著如髙居簡等尚保而庇之是有罪不罰也陛下
<pb:KR4d0040_WYG_038-16a>
始初清眀方勵精求治而乃輕其官爵慢其賞罰如此
將以興太平之功猶適楚而北轅也今臣所以區區進
言者但爲陛下惜此而已所有昭選等新除閤門祗候
乞賜追寢取進止
　　　貼黄
或聞昭選等因告昌王入言得此特㫖未知虛的審或
如此尤爲不可陛下之於昌王但當極其友愛至於官
爵刑賞乃陛下政柄須决之聖心昌王亦不當闗預陛
<pb:KR4d0040_WYG_038-16b>
下亦不當聼從如此則兄弟之恩全君臣之分正矣漢
館陶公主爲子求郎眀帝不許賜錢十萬曰郎官上應
列宿出宰百里有非其人民受其殃是以難之彼爲其
子猶不可况爲他人乎
　
　
　
　傳家集巻三十八

<pb:KR4d0040_WYG_039-1a>
欽定四庫全書
　傳家集巻三十九　　　　宋　司馬光　撰
　　章奏二十二
　　　言賑贍流民劄子<md:KR4d0040_SBCK_036-11a>¶(治平四年六/月十七日上)
臣竊見朝廷差官支撥粳米於永泰等門遇有河北¶路
流民逐熟經過即大人每人支與米一斗小人支與¶米
五升仰子細告諭在京難以住泊令速徃近便豐¶熟州
軍存活者臣竊思之如此處置欲以為恤民之¶名掩人
<pb:KR4d0040_WYG_039-1b>
耳目則可矣其實恐有損無益何以言之曏¶者或聞河
北有人訛傳京師散米者民遂襁負南來¶今若實差官
散米恐河北饑民聞之未流移者因兹誘¶引皆來入京
京師之米有限而河北流民無窮旣而¶無米可給則不
免聚而餓死如前年許潁二州是也¶今禾苗旣傷於旱
蝗蝻日益滋生秋田豐歉殊未可¶知一斗五升之米止
可延數日之命豈能濟其饑饉¶之厄哉凡民之情見利
則趨之見害則避之若京師<md:KR4d0040_SBCK_036-11b>¶可以住泊雖驅之亦不肯
<pb:KR4d0040_WYG_039-2a>
去若外州可以存活雖留¶之亦不肯止固非數人口舌
所能告諭故臣以為有¶損無益也臣聞民之本性懐土
重遷豈樂去其鄉里¶捨其親戚棄其丘壟流離道路乞
丐於人哉但以豐¶稔之歳粒米狼戾公家既不肯收糴
私家又不敢積¶蓄所收之榖隨手糜散春指夏熟夏望
秋成上下偷¶安莫為乆計是以稍遇水旱螽螟則糇糧
已絶公私¶索然無以相救仰食縣官旣不能周假貸富
室又無¶所得此乃失在於無事之時不在於凶荒之年
<pb:KR4d0040_WYG_039-2b>
也加¶之監司守宰多不得人視民之窮曽無矜憫増無
名¶之賦興不急之役吏緣為姦蠧弊百出民摶手計窮¶
無以為生則不免有四方之志矣意謂他處必有饒<md:KR4d0040_SBCK_036-12a>¶樂
之鄉仁惠之政可以安居遂伐其桑棗撤其廬舍¶殺其
耕牛委其良田累世之業一朝破之相携就道¶若所詣
之處復無所依使之進退失望彼老弱不轉¶死溝壑壯
者不起為盗賊將安歸乎是以聖王之政¶使民安其土
樂其業自生至死莫有離散之心為此¶之要在於得人
<pb:KR4d0040_WYG_039-3a>
以臣愚見莫若謹擇公正之人為河¶北監司使之察災
傷州縣守宰不勝任者易之然後¶多方那融斛斗各使
賑濟本州縣之民若斛斗數少¶不能周徧者且須救土
著農民各據版籍先從下等¶次第賑濟則所給有限可
以豫約矣若富室有蓄積¶者官給印厯聽其舉貸量出
利息候豐熟日官為收¶索示以必信不可誑誘則將來
百姓爭務蓄積矣如<md:KR4d0040_SBCK_036-12b>¶此饑民知有可生之路自然不棄
舊業浮逰外鄉居¶者旣安則行者思返若縣縣皆然豈
<pb:KR4d0040_WYG_039-3b>
得復有流民哉¶臣前曽上言王者以天下為家不可使
惻隠之心止¶於目前而巳此特河北流民路過京師者
耳竊聞其¶他災傷之處流民亦為不少若臣言可采伏
望聖慈¶依此行之取進止¶
　　　言施行封事上殿劄子(治平四年六/¶月<md:KR4d0040_SBCK_037-1a>¶十七¶日¶上)<md:KR4d0040_SBCK_037-3b>¶臣伏以大舜舉賢敷納以言明試以功漢武帝詳延¶特
起之士待以不次之位終獲其用威加胡越真宗¶皇帝
總覽羣臣章奏用其言而顯其身以成咸平景¶徳之治
<pb:KR4d0040_WYG_039-4a>
凡察言所以知人知人所以立政自古及今¶其道一也
今陛下即政之初首開言路令中外臣民¶皆得上封事
海内欣欣咸畢精竭思以承休徳若於¶此際能采其嘉
謀舉其賢材而用之則太平之基可¶指日而望也若徒
備外飾廢其言而不用棄其人而¶不取則天下頺弊之
事當何時而振起乎臣與張方平¶先受詔詳定中外所
上封事雖巳盡心料簡合於義<md:KR4d0040_SBCK_037-4a>¶理可施行者一一奏聞
更望陛下擇其精者决自聖¶意必令行之其有識慮稍
<pb:KR4d0040_WYG_039-4b>
出於衆者願陛下特賜召¶對面加詢訪考其虚實果有
可采宻籍姓名遇有差¶遣隨材授任俟其實有顯效然
後可以不次拔擢如此則¶嘉言㒺攸伏野無遺賢矣取
進止¶
　　　言髙居簡劄子(治平四年六/月十一日上)
臣聞古人有言堂上不糞則郊草不贍曠芸言近者不
治則不暇及逺也竊見勾當御藥院髙居簡資性姦回
工讒善佞乆處近職罪惡甚多臣謹按祖宗舊制勾當
<pb:KR4d0040_WYG_039-5a>
御藥院官至内殿崇班以上即湏出外盖以日月寖乆
官資稍髙則防其慿恃威靈竊弄權柄逺鑒漢唐之禍
深為子孫之慮故也陛下即位之初内臣以覃恩遷官
者盡補外職獨留御藥院四人天下首以此一事譏陛
下之失况居簡於衆人之中最為狡猾而陛下特加寵
信待以腹心中外指目大玷聖徳臣職在繩紏不敢不
言伏望聖慈遵祖宗令典應勾當御藥院官至崇班以
上者盡授以向外差遣其髙居簡乞逺加竄逐以解天
<pb:KR4d0040_WYG_039-5b>
下之惑取進止
　　　言髙居簡第二劄子
臣近曽上言勾當御藥院髙居簡工讒善佞乞逺加竄
逐未䝉施行昔周公以立政戒成王至虎賁綴衣趣馬
小尹左右&KR0157;僕百司庶府亦皆擇人穆王命伯冏為大
僕正曰昔在文武侍御僕從㒺匪正人又曰慎簡乃僚
無以巧言令色便辟側媚其惟吉士僕臣正厥后克正
僕臣諛厥后自聖自古聖帝明王雖左右小臣未嘗不
<pb:KR4d0040_WYG_039-6a>
謹擇端良之人以自防逸豫之生也况陛下嗣膺寳命
聖徳惟新善惡興衰於此乎分而使讒佞如居簡者旦
夕常在左右又寵而信之此乃異日禍亂之根腹心之
疾也臣職在去邪不敢不再三上言伏望聖明依祖宗
舊制應勾當御藥院官至崇班以上者並令出外其髙
居簡仍乞逺加竄逐取進止
　　　言髙居簡第三上殿劄子
臣近曽兩次上言勾當御藥院髙居簡工讒善佞乞逺
<pb:KR4d0040_WYG_039-6b>
加竄逐至今不䝉降出施行居簡頃在先朝巳竊弄權
柄依慿城社玷辱聖明物論洶洶切齒側目及陛下繼
統必謂首行誅竄以警邪臣不意居簡狡猾多端先自
結於陛下使陛下寵愛信任更過於先帝之時朝廷公
忠之士無不憤懣深為陛下惜之方今内侍之臣小小
謹慎可以備陛下左右使令者何可勝數陛下足以擇
而用之何必違祖宗舊典負天下譏謗獨保䕶居簡堅
如金石臣竊惑之伏望聖慈取䑓諫官前後所言居簡
<pb:KR4d0040_WYG_039-7a>
文字盡付所司明治其罪以彰至公之義順合衆心其
餘勾當御藥院者亦乞遵舊制官至内殿崇班以上並
授以向外差遣取進止
　　　言髙居簡第四劄子¶
臣累日前上殿言勾當御藥院髙居簡自先帝時竊¶弄
權柄陛下復寵而信之大為聖徳之累乞治其罪¶陛下
許臣送樞宻院施行至今未聞有指揮不知居¶簡以何
道結陛下能如此之深也居簡所能止於讒¶佞佞者不
<pb:KR4d0040_WYG_039-7b>
過巧言令色希意迎合快人主之欲以市¶其權使人主
溺於荒宴而不自知也讒者不過離人<md:KR4d0040_SBCK_037-4b>¶君臣間人骨肉
惑人主之心以固其恩使人主陷於¶傾危而不自寤也
有是二者又可近乎曏使陛下即¶位嵗乆功業已成而
有讒佞之臣始得幸天下有識¶者猶當寒心何則知其
必為禍亂之階也况今初承¶大統當銳精求治之時而
遽留居簡於左右仍加寵¶信根&KR0926;已牢則異日之憂可
勝道哉此臣所以不避¶死亡而必當力争者也或聞陛
<pb:KR4d0040_WYG_039-8a>
下欲待居簡自求引¶退然後遣去臣誠戇愚未曉所謂
若國之大臣耆年¶有徳聞望素髙一旦偶有小失未為
外人所知陛下¶務存終始使自引去以全其名則可矣
其挾姦作慝¶者猶宜明正刑書况居簡閨闥小臣罪惡
盈積所宜¶肆諸市朝宣示四方以戒憸人而尚足為之
隠乎且<md:KR4d0040_SBCK_037-5a>¶居簡姦邪播聞逺近陛下今日雖為之隠天下
耳目¶庸可蔽乎凡居簡所以能為惡者以其自託宫禁
譬¶如狐鼠依慿城社彼惟恐離去左右豈肯自陳求退¶乎
<pb:KR4d0040_WYG_039-8b>
伏望陛下盡出羣臣前後所言居簡事状送居簡¶付所
司明治其罪以彰至公之道取進止¶
　　　¶¶言<md:KR4d0040_SBCK_037-6b>¶髙居簡第五上殿劄子¶(當日罷居簡御藥/院除供備庫使)
臣聞邪正不可同朝猶冰炭不可同器陛下不知臣¶不
肖使待罪御史中丞臣四次上言勾當御藥院髙¶居簡
工讒善佞不宜寵信置於左右所言無取不䝉省¶錄臣
實無顔尚居風憲若陛下以臣為拙直則居簡¶為姦邪
若以居簡為忠良則臣為讒慝臣與居簡勢¶難兩留況
<pb:KR4d0040_WYG_039-9a>
臣守官京師十有一年自先帝時累曽陳¶乞外任伏望
聖慈罷臣御史中丞除一外任差遣取¶進止¶
　　　言王中正劄子¶(治平四年七月/二十七日上)
臣伏見陛下前者盡罷寄資内臣髙居簡等令補外<md:KR4d0040_SBCK_037-7a>¶官
中外欣然無不稱頌聖徳尋聞復留陳承禮劉有¶方二
人又以王中正勾當御藥院衆頗失望臣竊惟¶祖宗之
意以御藥一職最為親宻過供奉官以上輒¶令罷去者
迺以防微杜漸詒謀萬世憂深思逺誠自¶古帝王之所
<pb:KR4d0040_WYG_039-9b>
不及子孫所宜謹守不許失墜者也近¶歳以來左右之
臣既戀權勢又貪祿位遂求闇理資¶序豫支俸給名曰
寄資以欺誑外人此豈祖宗之意¶邪今陛下欲振舉紀
綱一新治道必當革去乆弊一¶遵正法夫法如隄防常
應完固迺得無患一有蟻壤¶泄之則漸致潰敗不可復
救近習之臣朝夕在側因¶縁祈恩無有窮極不以祖宗
舊法制之恐陛下他日¶亦將厭之也況王中正素聞姦
猾頗好招權今處之<md:KR4d0040_SBCK_037-7b>¶要職是去一居簡得一居簡也伏
<pb:KR4d0040_WYG_039-10a>
望陛下一依前降¶指揮盡罷寄資者令補外官以成聖
徳之美別擇内¶供奉以下樸直廉謹者使勾當御藥院
以存祖宗之¶法取進止¶
　　　言<md:KR4d0040_SBCK_037-9b>¶王中正第二劄子¶
臣竊聞陛下好令内臣采訪外事及問以羣臣能否¶臣
愚竊以為非宜陛下内有兩府兩制臺諫外有提¶轉牧
守皆腹心耳目股肱之臣也陛下誠能精擇其<md:KR4d0040_SBCK_037-10a>¶人使之
各舉其職薦舉賢能糾案姦慝論政事得失¶述民間利
<pb:KR4d0040_WYG_039-10b>
病皆令列於奏牘明白啟陳其有尸祿偷¶安及挾私欺
罔者小則罪黜大則誅竄誰敢不盡公¶竭誠以承休徳
如此則天下之事猶一堂之上陛下¶何患於不知哉今
若深處九重之内詢於近習之臣采¶道聽塗說之言納
曲躬附耳之奏不騐虚實即行賞¶罰臣恐讒邪得以逞
其愛憎而陛下為之受其譏謗¶也近聞王中正差徃陜
西勾當公事有知涇州劉渙¶等曲加諂奉鄜延路鈐轄
吴舜臣違失其意俄而渙¶等進擢舜臣降黜衆人皆言
<pb:KR4d0040_WYG_039-11a>
中正所為審或如此則¶是中正弄權已有明驗今陛下
又置之肘腋委以腹¶心臣恐天下之人將重足一迹而
畏之輿金輦璧而<md:KR4d0040_SBCK_037-10b>¶奉之矣外議又言山陵禮畢韓琦必
求引退兩府當¶有遷補臣竊慮兩制以上萬一有無亷
耻之人或隂¶結此屬以求進用者夫以尭之聦明咨於
四岳衆言¶僉同然後用人猶失之於鯀況可决於近習
之口乎¶凡公忠正直之士必不肯借譽左右以求自售
齊威¶王所以賞即墨大夫而烹阿大夫正謂此也昔漢
<pb:KR4d0040_WYG_039-11b>
唐¶之衰宦官所以能壊亂綱紀傾覆國家者皆由人主¶
與之謀議幃幄進退羣臣故也此乃治亂安危之本¶不
可不察伏望聖慈詳思臣言凡欲知天下之事當¶詢訪
外廷之臣其王中正不可令勾當御藥院或姦¶佞之臣
豫設機謀以經營兩府者必不可用則天下¶幸甚取進
止<md:KR4d0040_SBCK_037-11a>¶　　　言王中正第三劄子¶
臣伏奉手詔節文問王中正等事得之於何人可宻¶奏
<pb:KR4d0040_WYG_039-12a>
來臣以非才誤受陛下聖知擢為御史中丞惟懼¶曠職
孤忝大恩每與賔客語言無不詢訪時事稍有¶毫髮禆
益盛徳率皆奏陳此事臣得之於賓客前後非¶止一人誠
恐玷累公朝所以有此論述中正有無此¶事惟陛下可
以知之臣在闕門之外何由知其虚實¶若其果有此事
陛下得以為戒若其無有臣敢避妄¶言之辜但外人有
此議論臣不敢不令陛下知之萬¶一有益聖明皆微臣
之幸也取進止
<pb:KR4d0040_WYG_039-12b>
　　　言石椁劄子¶(治平四年九/月八日上)
臣伏見永厚陵皇堂巻軬石四重其二重並寄於枋<md:KR4d0040_SBCK_037-11b>¶木
之上陛下孝心深逺以為異日枋木終歸朽腐石¶若隕
墜於梓宫非便發自聖謀欲為石椁其修奉山¶陵都護
宋守約鈐轄張若水以䇿非巳出百端沮難¶苟欲修飾
目前自營私計不為梓宫萬世之慮為人¶臣子不忠如
此乃敢令石匠作頭供狀稱八月二十¶七日進入梓宫
後連夜造作計二十四時辰了畢如¶䝉別差人定奪却
<pb:KR4d0040_WYG_039-13a>
不依今來所定時辰先得了當甘軍¶令不辭公列奏牘
誑惑朝廷是致掩閉皇堂及虞祭并¶木主到京之日皆
曽改移臣昨充山陵儀仗使目覩¶内臣黄懐信用夷牀
澁牀等下梓宫數刻之間安厝¶巳畢乃知守約若水等
欺罔聰明輕侮邦憲若不懲¶戒則不公挾詐之人將何
所忌憚伏望陛下治守約<md:KR4d0040_SBCK_037-12a>¶若水等罪嚴行責降若升袝
畢有赦守約若水等縁¶修奉山陵得罪特乞不原其黄
懐信等冝優與酧奬¶貴使賞罰明白人知聳畏取進止
<pb:KR4d0040_WYG_039-13b>
　　　辭賜金劄子(治平四年七/月二十日上)
臣先奉勅充山陵儀仗使巳䝉聖恩賜絹一百匹錢二
百貫文充盤纒於今月二十九日又降中使賜臣箔金
五十兩并銀合重三十兩<md:KR4d0040_SBCK_037-12b>¶臣<md:KR4d0040_SBCK_038-1a>¶不敢仰違詔㫖雖巳奏謝
訖然竊聞嘉祐八年永昭陵時不曽有此例私心惶恐
深不自安臣聞人君不行無功之賞則羣下勸人臣不
受非分之賜則亷耻立今臣等雖備位五使猶在京城
跬歩之勞亦未嘗有以何勲效再受重賜況臣職在執
<pb:KR4d0040_WYG_039-14a>
憲當抑絶僥倖而身自為之將何以糾其他人其箔金
并銀合伏望聖慈許令回納入庫庶使下臣有以自容
取進止
　　　辭賜金第二劄子(治平四年八/月二日上)
臣前日䝉恩賜金五十兩并銀合臣以所賜過厚尋問
永昭陵禮儀使范鎮知舊例所無不敢當受遂具奏陳
乞許令回納伏䝉聖慈特降中使宣諭令受臣上荷恩
遇至深至重螻蟻微命不足為報愧懼流汗無所容措
<pb:KR4d0040_WYG_039-14b>
然臣竊聞昔韓昭侯有弊袴命藏之侍者曰君仁君也
不以賜左右而藏之昭侯曰吾聞明主愛一嚬一笑嚬
有為嚬笑有為笑今袴豈特嚬笑哉吾必待有功者彼
一弊袴猶不可以與無功之人況數十兩之金乎魏太
祖之為政有功宜賞不吝千金無功妄施分毫不與我
太祖太宗之御臣下亦然故能驅駕英豪光啟大業夫
明主之不妄賞賜非吝之也誠以賜一無功則天下無
功之人皆有徼覬之心有功之人皆懐怨望故也借使
<pb:KR4d0040_WYG_039-15a>
一人有功而人主賜之一金無功者不得其有功者必
喜何則衆人不得而我獨得之是人主知我之功也其
榮多矣如是則智者獻其謀勇者竭其力雖使之赴湯
火猶將甘而樂之若有功者賜千金無功者亦賜千金
其有功者必不恱何則彼無功而我與之均是人主待
我無以異於彼也其辱深矣如是則有功者莫不解體
誰肯竭其智力觸冒死亡以狥國家之急哉故官爵金
帛者人主所以鼓舞羣情使之奔走左右而不自知者
<pb:KR4d0040_WYG_039-15b>
也然則明主愛一嚬一笑豈為過論哉仁宗皇帝天性
寛仁承累世餘烈府庫充實身雖節儉而好施於人羣
臣左右貪求無厭賜予之例因兹寖廣府庫之積日益
减耗不幸又於五年之中再遭大喪左藏内藏奉宸等
庫率皆空竭當此之時舊例所有猶宜䥴减以救其弊
況可以例外横賜無功之人乎且陛下以國用不足之
故永厚陵猶遵遺制比永昭陵事事裁减而所賜羣臣
之物反更多於永昭陵之時臣雖小人貪昧財賄揣循
<pb:KR4d0040_WYG_039-16a>
此理能自安乎此臣所以夙夜憂惶無以自處者也况
府庫之物迺天下萬民之物也自非有功於民者皆不
宜得之臣所以仰違詔命堅辭賜物至於再三者非自
以飾小廉也廼欲助陛下成治道也伏望聖慈察其誠
懇依臣前奏許令將所賜金并銀合囘納入庫取進止
　
　
　
<pb:KR4d0040_WYG_039-16b>
　
　
　
　
　
　
　
　傳家集巻三十九¶

<pb:KR4d0040_WYG_040-1a>
欽定四庫全書
　傳家集巻四十　　　　　宋　司馬光　撰
　　章奏二十三¶
　<md:KR4d0040_SBCK_038-1b>¶　　議謀殺巳傷案問欲舉而自首狀¶(知登¶州許遵/奏婦人阿云)¶
　　　　(於母服内與韋阿大定婚成親後嫌韋阿大/夜間就田中用刀斫傷縣尉¶令弓手勾¶¶¶¶¶¶到阿)
　　　　(云問<md:KR4d0040_SBCK_038-2a>¶是你斫傷本夫實道<md:KR4d0040_SBCK_038-2b>¶來不打你阿云遂/¶¶¶具實<md:KR4d0040_SBCK_038-3a>¶招<md:KR4d0040_SBCK_038-11a>¶通¶¶¶¶¶¶¶¶¶¶合作<md:KR4d0040_SBCK_038-12a>¶案問欲舉减二等¶大理寺不)
　　　　(合作謀殺已傷絞罪㫁遣下刑部定得大理/寺允當遵不服詔下光與安石定奪安石以)
　　　　(為遵議是後朝/廷竟從安石議)
<pb:KR4d0040_WYG_040-1b>
右臣竊以為凡議法者當先原立法之意然後可以㫁¶
獄竊詳律文其於人損傷不在自首之例注云因犯¶殺
傷而自首者得免所因之罪仍從故殺傷法所謂¶因犯
殺傷者言因犯他罪本無殺傷之意事不得巳¶致有殺
傷除為盗之外如刼囚略賣人之類皆是也<md:KR4d0040_SBCK_038-12b>¶律意盖以
於人損傷既不得首恐有别因餘罪而殺¶傷人者有司
執文并其餘罪亦不許首故特加申明¶云因犯殺傷而
自首者得免所因之罪然殺傷之中¶自有兩等輕重不
<pb:KR4d0040_WYG_040-2a>
同其處心積慮巧詐百端掩人不¶備者則謂之謀直情
徑行略無顧慮公然殺害者則¶謂之故謀者尤重故者
差輕今此人因犯他罪致殺¶傷人他罪雖得首原殺傷
不在首例若從謀殺則太¶重若從闘殺則太輕故酌中
令從故殺傷法也其直¶犯殺傷更無他罪者惟未傷則
可首但係已傷皆不¶可首也今許遵欲將謀之與殺分
為兩事案謀殺故¶殺皆是殺人若將謀之與殺分為兩
事則故之與殺¶亦是兩事也且律稱得免所因之罪彼
<pb:KR4d0040_WYG_040-2b>
刼囚略人皆<md:KR4d0040_SBCK_038-13a>¶是巳有所犯因而又殺傷人故刼略可首
而殺傷不¶原若平常謀慮不為殺人當有何罪可得首
免以此¶知謀字止因殺字生文不得别為所因之罪也
若以¶刼鬭與謀皆為所因之罪從故殺傷法則是鬭傷
自¶首反得加罪一等也遵所引蘇州洪祚㫁例案律疏¶
云假有因盗故殺傷人而自首者盗罪得免故殺傷¶罪
仍科疏既指言故殺傷人則是因盗謀殺傷人者¶自從
謀法當時法官誤斷不可用例破條遵又引編¶勅謀殺
<pb:KR4d0040_WYG_040-3a>
人傷與不傷罪不至死者並奏取勅裁以為¶謀殺已傷
而罪不至死者即是自首之人按尊長謀¶殺卑幼之類
皆是巳傷而罪不至死不必因首也遵¶又引律疏問答
條云謀殺凡人乃云是舅又云謀殺<md:KR4d0040_SBCK_038-13b>¶之罪首盡顯是謀
殺許令自首案彼皆謂謀而未傷¶方得首免若其巳傷
何由可首凡議罪制刑當使重¶輕有叙今若使謀殺巳
傷者得自首從故殺傷法假有¶甲乙二人甲因鬭毆人
鼻中血出既而自首猶科杖¶六十罪乙有怨讐欲致其
<pb:KR4d0040_WYG_040-3b>
人於死地暮夜伺便推落¶河并偶得不死又不見血若
來自首止科杖七十罪¶二人所犯絶殊而得罪相埒果
然如此豈不長姦況¶阿云嫌夫醜陋親執腰刀就田野
中因其睡寐斫近¶十刀斷其一指初不陳首直至官司
執錄將行栲棰勢不¶獲已方肯招承情理如此有何可
憫朝廷貸命編管¶已是寛恩而遵更稽留不斷為之伸
理欲令天下今¶後有似此之類並作减二等㫁遣竊恐
不足勸善而<md:KR4d0040_SBCK_038-14a>¶無以懲惡開巧偽之路長賊殺之原姦邪
<pb:KR4d0040_WYG_040-4a>
得志良民¶受弊非法之善者也臣愚以為大理寺刑部
所定巳¶得允當難從許遵所奏作案問欲舉减等而科
今來¶與王安石各有所見難以同共定奪伏乞朝廷特
賜¶裁酌施行<md:KR4d0040_SBCK_039-1a>¶　　　議貢舉狀¶(熈寕<md:KR4d0040_SBCK_039-1b>¶二年/五¶¶¶¶¶月上)<md:KR4d0040_SBCK_039-7b>¶臣准御史臺牒准勅節文天下學校貢舉之法宜令<md:KR4d0040_SBCK_039-8a>¶兩
府兩省待制以上御史臺三司三館臣僚各限一¶月具
議狀聞奏者臣聞詩云無競惟人四方其訓之¶言欲立
<pb:KR4d0040_WYG_040-4b>
强於天下者無如得人得人而任之以事¶則四方斯順
之矣臣竊惟取士之弊自古始以來未¶有若近世之甚
者也何以言之自三代以前其取士¶無不以徳為本而
未嘗專貴文辭也漢氏始置茂才¶孝廉等科皆命公卿
大夫州郡舉有經術徳行者䇿¶試以治道然後官人故
其風俗敦尚名節降及末世¶雖政衰於上而俗清於下
由取士之術素加奬厲故¶也魏晋以降貴通才而賤守
節習尚浮華舊俗益敗¶然所舉秀孝猶以經術取之州
<pb:KR4d0040_WYG_040-5a>
郡皆置中正以品其¶才行一言一動之失或終身為累
士猶兢兢不敢自<md:KR4d0040_SBCK_039-8b>¶放隋始置進士唐益以明經等科而
秀孝遂絶止有¶進士明經二科皆自投牒求試不復使
人察舉矣進¶士初但試䇿及長安神龍之際加試詩賦
於是進士¶專尚屬辭不本經術而明經止於誦書不識
義理至¶於徳行則不復誰何自是以來儒雅之風日益
頽¶壊為士者狂躁險薄無所不為積日既乆不勝其弊¶
於是又設謄錄封彌之法盖朝廷苦其難制而有司¶急
<pb:KR4d0040_WYG_040-5b>
於自營也夫欲搜羅海内之賢俊而掩其姓名以¶考之
雖有顔閔之徳苟不能為賦詩論䇿則不免於¶遭擯棄
為窮人雖有跖蹻之行苟善為賦詩論䇿則¶不害於取
髙第為美官臣故曰取士之弊自古始¶以來未有若近
世之甚者非虚言也今幸遇陛下聖<md:KR4d0040_SBCK_039-9a>¶眀心知貢舉之極
弊慨然發憤深詔羣臣使得博議¶利病更立新規是千
載一時也議者或曰古人郷舉¶里選今欲知士之徳行
宜委知州知縣者采察其實¶保而薦之臣獨以為不然
<pb:KR4d0040_WYG_040-6a>
古者分地建國自卿大夫¶士皆以其國人為之猶患處
士之徳行不可得而詳¶也故又擇其郷之賢者使為閭
胥比長自幼及長朝¶夕察其所為然後士之徳行美惡
莫得而隠也今夫¶知州知縣雜四海九州之人逺者三
嵗而更近者數¶月而更或初到官即遇科塲遽責之知
所部士人之¶徳行誠亦難矣又應開封府舉者常不减
數千人而開¶封府獄訟之繁知府者自旦至暮耳不暇
聴目不暇¶視又有餘裕可使之察數千人之徳行乎議
<pb:KR4d0040_WYG_040-6b>
者又曰<md:KR4d0040_SBCK_039-9b>¶宜去封彌謄錄委有司考其文辭参以行實而
取之¶臣獨以為不然夫士之徳行知州縣者尚不能知
而有司¶居京師一旦集天下之士獨以何術知之其術
不過以衆¶人之毁譽決之孔子曰衆好之必察焉衆惡
之必察焉夫¶衆之毁譽庸詎足以盡其實乎必如是行
之臣見其愛¶憎互起毁譽交作請託公行賄賂上流謗
讟並興獄訟不¶息將紛然殽亂朝廷必厭苦之而復用
封彌謄錄矣夫封¶彌謄録固為此數者而設之也譬猶
<pb:KR4d0040_WYG_040-7a>
築防以鄣洚水也今¶不絶其源而徒去其防則横流之
患愈不可救矣臣雖至¶愚平生固嘗竭其思慮欲以少
救其弊今敢陳二䇿乞¶陛下俯加裁擇臣聞上之所為
下之所歸也國家從來以¶賦詩論䇿取人不問徳行故
士之求仕進者日夜孜孜專<md:KR4d0040_SBCK_039-10a>¶以習賦詩論䇿為事惟恐
不能勝人父教其子兄勉¶其弟不是過也今若更以徳
行取人則士之力於徳¶行亦猶是也誠風化清濁之原
歴代訛謬而不寤必¶待聖朝然後正之者也夫徳行修
<pb:KR4d0040_WYG_040-7b>
之於心藏之於身¶雖家人有所不知况於郷黨况於州
縣况於朝廷將¶何從知之故必待明哲公正之臣知而
舉之然後四¶海之士皆可得而官使也然舉薦之法既
行則干求¶屬請誠所不能無也要在所舉非其人者國
家以嚴¶法繩之勿加恩貸則苟且狥私之人皆知懼矣
且國¶家既以徳行取士則彼貪猾輕躁之人依附權要
枉¶道求進者皆為清議所貶見棄於時雖有舉者必不
多¶矣臣愚欲乞今後應係舉人令升朝官以上嵗舉一<md:KR4d0040_SBCK_039-10b>¶
<pb:KR4d0040_WYG_040-8a>
人提㸃刑獄以上差遣者嵗舉二人諫議大夫或待¶制
以上嵗舉三人不以所部非所部鄉里非鄉里除¶自已
親戚及曽犯真刑或私罪情理重曽經罰贖及¶不孝不
友盗竊淫亂明有迹狀者不得舉外其餘皆¶得舉之仍
於舉狀内眀言臣今保舉某州某科某人¶有學術節行
乞賜召試若舉狀既上之後却有前後¶諸般違礙事發
其舉主並依律文貢舉非其人分故¶失從公私罪定斷
受贓而舉者以枉法論其舉狀逐¶時送下禮部貢院置
<pb:KR4d0040_WYG_040-8b>
簿記錄若應舉人而不舉者嵗¶終委貢院勘㑹姓名開
奏乞嚴加朝典每遇三年一¶開貢舉委貢院截自詔下
之日勘㑹選擇舉主最多¶者從上取之(舉主數同則以/舉狀到省月日)
(先後為次其舉主曽有&KR0141;罪及見停/閒身亡或<md:KR4d0040_SBCK_039-11a>¶在合舉人數外者並不使)倍於每次科塲南
省奏名人數具姓名¶聞奏乞下本貫發遣赴闕其本貫
更不考試即具申¶狀解送赴貢院仍出公憑給付逐人
令赴貢院照㑹¶限十一月内取齊十二月内引見正月
内委貢院考¶試(其試官或朝/廷臨時添差)進士試經義䇿三道子史
<pb:KR4d0040_WYG_040-9a>
䇿三道時¶務䇿三道更不試賦詩及論明經及九經等
諸科試¶本經及論語孝經大義共四十道明經加試時
務䇿¶三道其帖經墨義一切皆不試對䇿及大義但取
義¶理優長不取文辭華巧唯所對經史乖僻時務疎濶¶
者即行黜落其奏名人數並依科塲舊制(若合格者少/不滿舊¶數亦)
(聽/)至御試時進士明經各試時務䇿一道九經等¶諸科
試本經大義十道所有名字髙下並只以舉主<md:KR4d0040_SBCK_039-11b>¶多者為
上舉主數同則以舉狀到省月日先後為次¶其舉人所
<pb:KR4d0040_WYG_040-9b>
納家狀及授官後吏部所給告身並湏開¶坐元初舉主
人數姓名若及第後犯私罪情理重及¶贓罪其舉主並
减一等坐之未及第者减三等皆不¶以去官及赦原如
此則羣臣不敢挾私妄舉士人皆¶崇尚經術重惜操履
風俗丕變矣朝廷若不能行此¶保舉之法其次莫若修
學校之法以取之臣伏見自¶慶厯以來天下諸州雖立
學校大抵多取丁憂及¶停閒官員以為師長藉其供給
以展私惠聚在仕官¶員及井市豪民子弟十數人遊戯
<pb:KR4d0040_WYG_040-10a>
其間坐耗糧食未¶嘗講習修謹之士多耻而不入間有
二千石自謂能¶興學者不過盛修室屋増置莊産廣積
糧儲多聚生<md:KR4d0040_SBCK_039-12a>¶徒以采虚名師長之人自謂能立教者不
過謀其出¶入節其遊戯教以鈔節經史剽竊時文以夜
繼晝習¶賦詩論䇿以取科名而已此豈先王立學之意
邪於¶以修明聖道長育人材化民成俗固已疎矣臣欲
乞¶自今天下州學只許置教授一人委本州長吏於本¶
處命官中選擇無過犯有節行能講説為衆所服者¶舉
<pb:KR4d0040_WYG_040-10b>
奏補充若本州無人則奏乞下銓司選差委銓司¶於見
在銓選人内揀選進士明經諸科出身人歴任¶無贓私
罪能講說經書者奏補充逐州教授(仍令國子監/試¶講說經書)應舉
人初入學者並為外舍生唯赴聽講及公¶試外不得於
學中宿食其教授每日講書畢取在學¶諸生姓名書於
籖上雜置筩中抽取三人問以聽過<md:KR4d0040_SBCK_039-12b>¶書中疑義三條使
對衆解說通者置簿記録粗者不¶問不者有罰每月中
兩次公試各試所習舉業委教¶授考校定優劣等第具
<pb:KR4d0040_WYG_040-11a>
姓名出榜示訖亦置簿記錄¶其有過犯者小過則罰錢
中過則降等(謂自内舍髙等降為中等中等¶降為初等/初等降為外舍生外舍生無等可降者勒)
(出/學)大過則斥出學亦置簿¶記錄每遇春秋釋奠畢委教
授選擇外舍生到學及¶半年以上自前次釋奠以來說
書多通公試多在優¶等(姓名近上/即為優等)過犯情輕少即升入
内舍為初等生¶始聽於學中宿食又選擇初等生升為
中等生中等¶生升為髙等生皆如外舍生之法其有二
人已上比¶較難決者即特令說書及試所業以決之皆
<pb:KR4d0040_WYG_040-11b>
湏具狀申¶本州委知州通判更加審覆委得公當然後
給牒補<md:KR4d0040_SBCK_039-13a>¶之如後来有過降等者其牒即行抽取毁抹其
教授¶選擇紏舉升降等第若有不公委知州通判覺察
取¶勘聞奏乞行衝替其開封府舉人舊無府學並令寓¶
教於國子監其國子監舉人湏實是品官子弟方得¶依
條入學其教試選升之法並於外州同以直講比¶教授
判監同判監比知州通判凡國子監開封府及¶諸州軍
内舍髙等生額並用本處解額之半(解額有竒數者¶入/髙等生額假若解)
<pb:KR4d0040_WYG_040-12a>
(額三人則以二/人為髙等生額)其中等倍髙等初等倍中¶等若人數未
足則闕之不得溢額補人若遇詔下開¶貢舉委本處判
監同判監知州通判截自其日勘㑹¶髙等生補及半年
以上者具姓名結罪保明聞奏(開封¶府舉人只委/判監同判監保明)仍給
與公慿許令免解直就省試其髙<md:KR4d0040_SBCK_039-13b>¶等生占不盡解額方
許本處其餘舉人取解其中等¶初等生於取解時仍别
立號常比其餘舉人多取分¶數所有髙等生至省試亦
别立號每七人中取一¶人奏名如此則舉人亦稍嚮經
<pb:KR4d0040_WYG_040-12b>
術敦行義矣夫經術¶深淺非程試所能知行義美惡非
朝夕所能察今使¶之處於學校經二三年累經選擇升
至髙等又占解¶額妨衆人進取之路若其行義少有過
差必不為衆¶人所容矣由此觀之其髙等生經術則講
說常通文¶藝則屢入優等過犯則全然輕少行義則為
衆所服¶比之糊名謄錄考其一日所試賦詩論䇿偶有
所長¶而取之者相去逺矣況近年舉人或一無行能横
遇¶恩澤幸得免解者不可勝數今髙等生行能如此裁<md:KR4d0040_SBCK_039-14a>¶
<pb:KR4d0040_WYG_040-13a>
免一解豈足惜哉此學校之法也若朝廷又不能如¶此
只於舊條之中毛舉數事微有更張則於取士之¶道並
無所益徒更煩苛不若悉循舊貫之為愈也¶
　　　議繫宫親人鏁應狀(治平元年上/)
先准嘉祐三年八月二日中書劄子供繫宫親授班行
人云云右看詳繫宫親人並是三代食祿之家有人保
任方得充避比於工商雜類納財授官之人流品殊勝
其中固有竒才異行可以進用豈可止以連姻帝族遂
<pb:KR4d0040_WYG_040-13b>
同贓私罪犯之人不得鏁㕔應舉求諸義理全無意謂
欲乞今後應與宗室女為親補轉班行者如别無事節
違礙科塲條貫並許依其他武臣例鏁㕔應舉以廣求
賢之路
　
　
　
　傳家集巻四十

<pb:KR4d0040_WYG_041-1a>
欽定四庫全書
　傳家集卷四十一　　　　宋　司馬光　撰
　　章奏二十四
　　　論衙前劄子(治平四年/九月上)
臣伏見近者陛下特下詔書以州郡差役之煩使民無
敢力田積穀求致厚産至有遺親背義自求安全者令
中外臣庶條陳利害委官詳定以聞此誠尭舜之用心
生民之盛福也臣竊見頃嵗國家以民間苦里正之役
<pb:KR4d0040_WYG_041-1b>
廢罷里正置鄉户衙前又以諸郷貧富不同東郷上户
家業千貫亦為里正西郷上户家業百貫以為里正應
副重難勞逸不均乃立定衙前人數毎遇有闕於一縣
諸郷中選物力最髙者一户補充行之到今已逾十年
民間貧困愈甚於舊議者以為一州一縣利害各殊今
一概立法未能盡善又里正止管催税人所願為衙前
所管官物乃有破壊家産者然則民之所苦在於衙前
不在里正今廢里正而存衙前是廢其所樂而存其所
<pb:KR4d0040_WYG_041-2a>
苦也又曏者每郷止有里正一人借使有上等十户一
户應役則九户休息可以晏然無事專意營生其所以
勞逸不均盖由衙前一概差遣不以家業所直為凖若
使直千貫者應副十分重難直百貫者應副一分重難
則自然均平今乃將一縣諸鄉混同為一選物力最髙
者差充衙前如此則有物力人户常充重役自非家計
淪落則永無休息之期矣有司但知選差富户為抑强
扶弱寛假貧民殊不知富者既盡賦役不歸於貧者將
<pb:KR4d0040_WYG_041-2b>
安適矣借使今日家産直十萬者充衙前數年之後十
萬者盡則九萬者必當之矣九萬者盡則八萬者必當
之矣自非磨㓕消耗至於困窮而為盗賊無所止矣故
置郷户衙前以來民益困乏不敢營生富者返不如貧
貧者不敢求冨日削月朘有减無増以此為富民之術
不亦疎乎臣嘗行於村落見農民生具之微而問其故
皆言不敢為也今欲多種一桑多置一牛蓄二年之糧
藏十匹之帛鄰里已目為冨室指抉以為衙前矣况敢
<pb:KR4d0040_WYG_041-3a>
益田疇葺廬舍乎臣聞其言惄焉傷心安有聖帝在上
四方無事而立法使民不敢為乆生之計乎凡為國者
患在見目前之利不思永乆之害故初置鄉户衙前之
時人未見其患及今然後知之若因循不改日益乆則
患益深矣臣愚欲望聖慈特降指揮下諸路州縣相度
上件里正衙前鄉户衙前各具利害奏聞隨其所便別
立條法務令百姓敢營生計則家給人足庶㡬可望矣
取進止
<pb:KR4d0040_WYG_041-3b>
　　　言横山劄子(治平四年九/月十七日上)
臣竊聞陜西邊臣有上言欲招納趙諒祚國内人户漸
圗進取者臣竊惟諒祚驕僣之罪宜伏天誅為日固乆
今國家所遭大憂陛下初承寳命公私困匱軍政未講
恐征伐四夷之事未易輕議也況諒祚雖内懐桀驁而
外存臣禮方遣使者奉表弔祭尚未還國而遽令邊臣
誘納其亡叛之民臣恐未足以虧損諒祚而失王者之
體多矣伏望陛下具以拊循百姓為先以征伐四夷為
<pb:KR4d0040_WYG_041-4a>
後速詔邊臣務敦大信勿納亡叛專謹斥候防其侵軼
而已候諒祚咎惡既熟中國兵榖有餘然後奉辭伐罪
不為晩也取進止
　　　論横山疏(治平四年九月/二十四日上)
月日具位臣光昧死再拜上疏皇帝陛下臣聞王者之
於戎狄或懐之以徳或震之以威要在使之不犯邊境
中國獲安則善矣不必以踰葱嶺誅大宛絶沙漠禽頡
利然後為快也竊聞有邊臣言趙諒祚部將輕泥噮側
<pb:KR4d0040_WYG_041-4b>
欲以横山之衆攻取諒祚歸命聖徳朝廷已有指揮許
令招納臣近者雖曽論列以為非宜尚懼語言疎略未
盡本末不敢不再為陛下陳之今進謀者但言其利不
言其害臣請試言其害雖逆盛意願陛下勿遽加棄置
略賜周覽與進謀者参校其是非焉臣聞戎狄之俗自
為兒童則習騎射父子兄弟相與羣處未嘗講仁義禮
樂之言也唯以詐謀攻戰相尚而已故其民習於用兵
善忍饑渇能受辛苦樂鬭死而耻病終此中國之民所
<pb:KR4d0040_WYG_041-5a>
不能為也是以聖王與之校徳則有天地之殊與之校
力則未能保其必勝也以舜禹之明征三苖而三旬逆
命商髙宗之賢伐鬼方三年乃克漢髙祖之雄傑為冒
頓所圍七日不火食國朝以太宗之英武北舉河東南
取閩浙若拾地芥加之猛將如雲謀臣如雨天下新平
民未忘戰當是之時繼遷背誕太宗以鄭文寳為陜西
轉運使用其計䇿假之威權以討之十有餘年卒不能
克發関中之民飛芻輓粟以饋靈州及清逺軍為虜所
<pb:KR4d0040_WYG_041-5b>
鈔略及經沙磧饑渇死者什七八白骨蔽野號哭滿道
長老至今言之猶歔欷酸&KR0569;及真宗即位㑹繼遷為羅
潘友所殺真宗因洗滌其罪弔撫其孤賜之節鉞使長
不毛之地訖於天聖明道四十餘年為不侵不叛之臣
関中户口滋息農桑豐富由是觀之征伐之與懐柔利
害易見矣及元昊背恩國家發兵調賦以供邉役闗中
既竭延及四方東自海岱南踰江淮占籍之民無不蕭
然苦於科斂自其始叛以至納欵纔五年耳天下困弊
<pb:KR4d0040_WYG_041-6a>
至今未復仁宗屈己賜以誓誥冊為國主嵗與之物凡
二十五萬豈以其罪不足誅而功可賞哉計不得已也
曏者諒祚雖時有偃蹇禮節不備或誘掠熟户驚擾邉
民然猶稱臣奉貢未敢顯然自絶也今乃誘其叛臣以
圖之縱使誠能梟諒祚之首復靈夏之土以王者之兵
言之猶可耻也況其成敗未可知乎臣恐邉事之興生
民之苦由此而始也王者之於諸侯叛則討之服則撫
之是以諸侯懐徳畏討莫不率從去歳諒祚攻大順城
<pb:KR4d0040_WYG_041-6b>
殺掠吏民今春朝貢之使不以時至當是時不能討也
今朝廷既赦其罪與其賜物受其使者納其貢獻又從
而誘其叛臣激其忿心是常欲其叛而不欲其服也信
義賞罰將安在乎議者或以為彼誘我民我誘彼臣何
為不可是特閭閻小人之語非知國家大體者也彼僻
陋小羌竊誘我民以益其衆乃欲以天子億兆之富而
效其所為邪譬如鄰人竊已之財已以正議責之可也
豈可復竊彼之財以相報邪臣聞諒祚隂蓄姦謀為日
<pb:KR4d0040_WYG_041-7a>
固久招納不逞之人以為謀主誘脅熟户以撤中國之
藩籬常有據闗中窺河東之心雖未必能然若縱其毒
蠚亦足以為亭彰之患未可以小種之羌孱弱之人待
之也國家不幸比遭大憂帑藏空竭闗中之民自經西
事以来仍苦鐵錢財力彫弊熟户屢經殺掠亡失大半
縱其在者亦懐貳心非復得如景祐寳元之時也當此
之際陛下深詔邉吏敦信誓保分界嚴守偹明斥堠以
待之猶懼諒祚狼子野心不識恩義乘我釁隙侵噬疆
<pb:KR4d0040_WYG_041-7b>
場又況彼不動而擾之不来而召之乎臣又聞虜中間
諜所在甚多中國動静毫髪皆知其噮側自程戡在鄜
延時已有聲聞云欲歸降自是至今已經數年朝廷屢
召邊臣與之謀議外人往徃知之亦有邸吏傳報四方
安有虜中獨不覺寤寂然無事曽無誅討之意乎臣竊
疑其内挟詐謀未可信也或者諒祚久懐逆計以朝廷
待之恩禮優厚無因而發故遣其部將詐降以卜之若
朝廷受之則將歸曲而責直得以為背叛之名或者使
<pb:KR4d0040_WYG_041-8a>
其部將詐言勢孤力微不能獨制諒祚乞朝廷遣將出
師為助而隂設伏兵以徼大利此二者皆未可知也若
萬一有之則今日受之正墮其計中矣縱使噮側實有
降心葢亦私有忿恨或别負罪惡反側不安欲倚大國
之威以逼其主其所部之民未必肯盡從也雖其自言
權勢之强甲兵之盛有謀善戰為民所附盡欲自誇以
求售耳未必然也借令實能舉兵以與諒祚為敵戰而
勝之則是滅一諒祚生一諒祚也若其不勝必引其餘
<pb:KR4d0040_WYG_041-8b>
衆南奔中國諒祚悉其境内之兵以追之怒氣直辭長
驅入塞當是之時非口舌文移所能解也臣恐朝廷不
惟失信於諒祚又將失信於噮側也若噮側餘衆無㡬
猶可以縳而送之以緩諒祚之兵然形迹已露諒祚必
叛無疑也若噮側餘衆尚多還北不可入南不受窮無
所歸必不肯如山遇束手就死將突據邉城以救其命
更為中國之患未有涯也陛下不見侯景之事乎臣聞
羽翼未成不可以髙飛近者未恱不可以來逺自尭舜
<pb:KR4d0040_WYG_041-9a>
禹湯文武之王下至齊桓晉文之霸未有不先治其内
而能立功於外者也故孔子曰善人教民七年亦可以
即戎矣又曰以不教民戰是謂棄之今陛下新即大位
尚未逾年朝廷之政未盡修也封域之中未盡治也内
郡無一年之蓄左帑無累月之財民間貧困十室九空
小有水旱則化為流殍承平日久戎事不講將帥乏人
士卒驕惰上下姑息有如兒戯教閱稍頻則愠懟怨望
給賜小稽則揚言不遜被甲行數十里則喘汗不進遇
<pb:KR4d0040_WYG_041-9b>
鄉邑小盗則望塵奔北此乃衆人所共知非臣敢為欺
㒺也兵法曰知彼知已百戰不殆不知彼知已一勝一
負不知彼不知已每戰必殆陛下視今天下如此而欲
謀境外之事起兵革之端挑陸梁之虜兾難立之功此
臣所為寒心者也為今之計莫若收抜賢俊隨材受任
以舉百軄有功必賞有罪必罰以修庶政慎擇監司澄
清守令以安百姓屏絶浮費沙汰冗食以實倉庫詢訪
智略察騐武勇以選將帥申明階級剪戮桀黠以立軍
<pb:KR4d0040_WYG_041-10a>
法料簡驍銳罷去羸老以練士卒完整犀利變更苦窳
以精器械俟百軄既舉庶政既修百姓既安倉庫既實
將帥既選軍法既立士卒既練器械既精然後惟陛下
之所欲為復靈夏取𤓰沙平幽薊收蔚朔無不可也今
八者未有其一而欲納邊吏之狂謀信黠虜之詭辭臣
恐不能得其降者數百而虜騎大至覆軍殺將邊城晝
閉朝廷乃為之宵衣旰食焦心勞思興兵運財以救其
急使天下愁困如康定慶厯之時已而卒無可奈何然
<pb:KR4d0040_WYG_041-10b>
後忍耻以招之卑辭以諭之尊其名以恱之増其賂以
求之其為損也不亦多乎斯乃國之大事安危所繫非
特邊境之憂而已願陛下深留聖思勿為後悔乃天下
之福也彼進謀者皆非能實為國家斬將搴旗拓土闢
境建衛霍甘陳之功也但以利口長舌虚辭大言一時
誑惑聖聦欲盗陛下之官職耳他日國家有患不預其
憂是豈可哉凡邊境有事則將帥遷官士卒受賞無事
則上下寂寂無因徼幸此乃人臣之利非國家之利陛
<pb:KR4d0040_WYG_041-11a>
下不可不察也臣光昧死再拜上疏
　　　言横山上殿劄子(治平四年九月/二十七日上)
臣近曽上言趙諒祚即今稱臣奉貢朝廷不宜納其叛
臣以興邊事未審聖意以為如何臣之所言非謂諒祚
無罪不可討也又非能保其不叛也但以國家今日内
政未修不可遽謀外事故也伏望陛下察臣所言八事
舉百職修庶政安百姓實倉庫選將帥立軍法練士卒
精器械然後觀四夷之釁亂者取之亡者侮之何患不
<pb:KR4d0040_WYG_041-11b>
能復大禹之故迹雪祖宗之宿憤也取進止
　　　論不得言赦前事上殿劄子(治平四年九月/二十七日上)
臣伏覩今月二十二日手詔應官吏黎庶犯罪在赦前
者並依前後勅條施行内外言事按察官司更不得依
前舉劾具案取㫖如違並科違制之罪者臣竊惟按察
之官以赦前事興起獄訟枉繫平民及以輕淺之罪奏
乞不原聖恩禁之誠為大善至於言事之官事體稍異
恐難以一例指揮何則御史之職本以繩案百僚糾摘
<pb:KR4d0040_WYG_041-12a>
姦邪姦邪之狀固非一日所為國家素尚寛仁數下赦
令或一歲之間至於再三若赦前之事皆不得言則其
可言者無幾矣萬一有姦邪之臣朝廷不知誤加進用
御史欲言則違今日之詔若其不言則陛下何從知之
臣恐因此言者得以箝口偷安姦邪得以放心不懼此
乃人臣之至幸而非國家之長利也伏望聖慈追改前
詔除去言事兩字勿使羣臣得以壅蔽聦明也取進止
　　　言張方平劄子(治平二年九月/二十七日上)
<pb:KR4d0040_WYG_041-12b>
臣伏見陛下用翰林學士承㫖張方平参知政事方平
文章之外更無所長姦邪貪猥衆所共知兩府大臣繫
國安危苟非其人為害不細臣職在繩糾不敢塞嘿伏
望聖慈追寢方平新命以恊輿論取進止
　　　言張方平第二劄子(治平四年十/月一日上)
臣近曽上言張方平参知政事不恊衆望臣識淺材下
其言固不足采曏者仁宗時包拯最名公直與臺諫官
共言方平姦邪貪猥事迹甚多陛下倘欲知方平為賢
<pb:KR4d0040_WYG_041-13a>
為不肖乞盡令檢取包拯等言方平章奏及開封府陳
升之兩處推勘劉保衡公案并方平在秦州所奏邊上
事宜狀即知臣所言非一人之私論也今所言之事尚
未䝉施行尋聞除臣翰林學士兼侍讀學士若臣所言
果是則方平當罷政事若其非是則臣為譛毁忠賢亦
當逺貶今兩無所問而臣復遷翰林仍加美職臣誠愚
懵未暁所謂伏望聖慈察臣前言方平事為是為非早
賜施行所有新命未敢祗受取進止
<pb:KR4d0040_WYG_041-13b>
　　　除兼侍讀學士乞先次上殿劄子(治平四年十/月二日上)
臣累日前曽上殿論列張方平事後來續聞除臣翰林
學士兼侍讀學士臣智識頑闇不逹聖心以為朝廷大
政必當辨是與非人臣事君不可辭難就易是以不勝
狂狷復有奏陳伏䝉聖恩曲賜手詔過加奬待諭以至
意温宻纎悉提耳諄諄臣雖木石亦將開悟況含氣血
得為人類自咎愚迷九死難贖伏地流汗無所容入愧
感之極涕泗滂沱誠宜即時奔赴闕廷祗受詔命然臣
<pb:KR4d0040_WYG_041-14a>
尚有私懇湏當面陳欲望聖恩先許上殿敷奏禀取聖
㫖然後退受勅告不勝死生幸甚取進止
　　　乞免翰林學士劄子(治平四年十/月二日上)
臣今日上殿曽有敷奏以聖㫖令讀資治通鑑其書巻
帙尚少湏至日逐接續編修史籍煩多恐難以應副禁
林文字乞免翰林學士一職伏䝉聖恩宣諭但令權免
學士院文字臣退自惟念若取學士之名以自榮而不
供學士之職竊位素餐孰甚於此在臣愚分深不自安
<pb:KR4d0040_WYG_041-14b>
況侍讀學士與翰林學士資序一同俸給仍優伏望聖
慈俯賜矜察許臣只以侍讀學士專修資治通鑑如此
則材器稍宜職業無曠遂其私願粗免愧心不勝幸甚
取進止
　
　
　
　傳家集巻四十一<md:KR4d0040_SBCK_039-14b>¶<md:KR4d0040_SBCK_040-1a>¶
<pb:KR4d0040_WYG_042-1a>
欽定四庫全書
　傳家集巻四十二　　　　宋　司馬光　撰¶
　　章奏二十五¶
　　　辭免館伴劄子(熈寕元年二月/二十一日上)
臣近為差館伴北朝人使曽進狀辭免今日䝉聖恩差
中使宣諭以人使將至有合商量事節令臣不得辭免
早詣中書樞宻院看詳文字者臣竊惟館伴北使乃兩
制常程差遣臣所以輒違詔㫖再三固辭者非敢避事
<pb:KR4d0040_WYG_042-1b>
偷安誠以人之才性各有能否不可牽強陛下以臣講
讀經史粗有可采而使之應對賔客此實非臣所長夫
以鄭國區區將有諸侯之事猶使禆諶草創世叔討論
子羽修飾子産潤色然後接四方之賔客故鮮有敗事
況聖朝包戈偃革專以文德懐撫北朝信使往來議論
國事折衝禦侮呼吸成變一言差忒實繫安危臣豈敢
不自揣量妄居其任臣曏以名犯北朝諱元不曽接伴
亦不曽奉使兩朝事體正如牆面彼中情偽分毫不知
<pb:KR4d0040_WYG_042-2a>
加以禀性昏戇遇事褊直今若使之館伴恐語言之際
必有遺忘差錯或漏泄機事或抵觸使人萬一如此以
貽朝廷之憂雖加臣以重誅終無所益伏望聖慈矜察
於兩制中别選差才敏之人館伴北使貴無闕誤取進
止
　　　辭免裁减國用劄子(熈寕元年四月三日上/有㫖只委三司差官)
臣近曽乞别選差官裁减國用奉聖㫖不許辭免臣以
非材叨忝美職月受厚俸常自愧恐無有報稱若果能
<pb:KR4d0040_WYG_042-2b>
有益於國臣何敢辭竊惟方今國用所以不足者在於
用度太奢賞賜不節宗室繁多官職冗濫軍旅不精此
五者必須陛下與兩府大臣及三司官吏深思其患力
救其弊積以歲月庶幾有效固非愚臣一朝一夕所能
裁减也若但欲知慶厯二年裁减國用制度比見今支
費不同數目只下三司令供祈聞奏立可盡見臣愚以
為不必更差官置局專領此事况臣所修資治通鑑委
實文字浩大朝夕少暇難以更兼錢榖差遣取進止
<pb:KR4d0040_WYG_042-3a>
　　　請不受尊號劄子(熈寜元年七/月十七日上)
臣今月十七日准内降曽公亮等上尊號第三表檢㑹
舊例合降不允批答已具牓子審取聖㫖去訖臣竊惟
上尊號之禮非先王令典起於唐武后中宗之世遂為
故事因循至今伏見太祖開寳元年羣臣上尊號有一
統太平字太祖以燕晉未平却而不受以是見聖人之
志苟無其實終不肯有其名也太宗端拱二年詔自前
所加尊號盡從省去且曰以理言之皇帝二字亦未可
<pb:KR4d0040_WYG_042-3b>
兼稱朕欲稱王但不可與諸子同耳羣臣懇請乃受法
天崇道四字而已其後終身遂不復増益先帝治平二
年辭尊號不受天下莫不稱頌聖徳不幸次年有諂諛
之臣建言國家與契丹常有往來書彼有尊號中國獨
無臣為深耻於是羣臣復以非時上尊號論者甚為朝
廷惜之昔漢文帝遺單于書以尺一牘單于答以尺二
寸牘自稱天地所生日月所置匈奴大單于未聞文帝
復為勝大之名以加之也學者至今稱文帝謙徳之美
<pb:KR4d0040_WYG_042-4a>
未嘗以為可耻也此乃不識大體之言誠不足信耳今
羣臣以故事上尊號臣愚以為陛下聦明睿智雖宜享
有鴻名然踐阼未久又在亮隂之中考之事體似未宜
受陛下誠能斷以聖意推而不居既不允所請仍令更
不得上表則頌嘆之聲將洋溢四海此所謂一謙四益
後其身而身先可以捨虚名而得實譽者也伏望陛下
更加詳擇取進止
　　　手詔
<pb:KR4d0040_WYG_042-4b>
覽卿來奏深諒忠誠朕方以頻日淫雨甲申地震天威
彰著日虞傾禍實憂被此鴻名有慙面目况在亮隂亦
難當是盛典誠如卿言今已批降指揮可善為答辭使
中外知朕至誠實乃内顧慚懼非是欺衆以邀虚名
　　　批答
省表具之朕荷祖宗之休撫有四海永惟燭理之不明
舉措之不中元元困窮未獲厥所夙夜悼懼如渉春冰
屬以美報之禮不敢墮曠故欲躬執犧牲祗見上帝固
<pb:KR4d0040_WYG_042-5a>
非昭告成功自營福祿也羣公卿士猥見襃譽欲歸以
溢羙増其徽稱抗章勤請至於再三朕乏馨香之徳不
能媚于神祗乃甲申地震淫雨為災天威彰著日虞罪
悔尚何盛烈之可述鴻名之敢當心焉愧惕流汗霑足
況尚在諒闇哀素未忘何宜此時亟舉盛典若斯之議
非所敢聞宜體子至誠勿復為奏所請宜不允仍斷來
請
　　　乞聽宰臣等辭免郊賜劄子(熈寕元年八/月九日上)
<pb:KR4d0040_WYG_042-5b>
臣伏覩宰臣曽公亮等奏以河朔菑沴調用繁冗欲望
將来大禮畢兩府臣寮更不賜銀絹奉聖㫖送學士院
取旨議者或以為兩府所賜無多納之不足以富國而
於待遇大臣之禮太薄頗為傷體臣愚竊以為不然古
者冡宰制國用視年之豐耗量入以為出固不可於饑
饉之時守豐登之法也是故嵗凶年榖不登君膳不祭
肺大夫不食梁士飲酒不樂明君臣上下皆當深自貶
損以救民急也臣竊惟國家帑藏素已空虚重以今歳
<pb:KR4d0040_WYG_042-6a>
河北之地災害特甚曏者慶厯之末河决商胡民田雖
傷官倉無損而河北父子相食饑殍蔽野今河决之外
加以地震官府民居蕩為糞壤繼以霖雨倉粟腐朽軍
食且乏何暇及民冬春之交民必大困甚於慶厯之時
國家豈可坐而視之不加賑救乎況復城櫓須脩河防
應塞百役並興所費不貲當此之際朝廷上下安得不
同心恊力痛加裁損以狥一方之急凡宣布惠澤則宜
以在下為先撙節用度則宜以在上為始今欲裁損諸
<pb:KR4d0040_WYG_042-6b>
費不先於貴者近者則疎逺之人安肯甘心而無怨乎
必若為臣有大勲于天下雖錫之山川土田附庸何為
不可若止因郊禮陪位而受數百萬之賞臣竊有所不
安矣臣前所謂賞賜無節者此亦其一也雖臣下不辭
猶應裁减況其自辭裁之何損乎倘若但務因循姑息
度日欲裁損乗輿供奉之物則曰减於制度大為削弱
非所以華國欲裁損大臣無功之賞則曰所減無多虧
傷大體非所以養賢欲裁損羣下浮冗之費則曰人情
<pb:KR4d0040_WYG_042-7a>
不恱恐致生事非所以安衆如此則是國用永無可省
之日下民永無蘇息之期必至於涸竭窮極然後止也
且君子之所尚者義也小人之所狥者利也為國者當
以義襃君子以利恱小人今大臣以災害之故辭錫賚
以佐百姓之急義之可襃者也陛下從而聽之乃所以
為厚非所以為薄也雖然兩府銀絹止於二萬匹兩未
足以救今日之災又國家舊制每遇郊禋大賚四海下
逮行伍無不霑洽不可於公卿大夫全無賜予臣愚以
<pb:KR4d0040_WYG_042-7b>
為文臣自大兩省以上武臣及宗室自正任刺史以上
内臣自押班以上將來大禮畢所賜並宜減半俟他年
豐稔自依舊制其文武朝臣以下一切更不減似為酌
中臣亦知此物未能富國誠冀國家因此漸思減損其
餘浮費自今日為始耳臣素愚戇識慮膚淺所言者皆
目前之實狀非竒偉之髙論也伏望陛下更賜裁察若
果有可取乞㫁自聖志勿為衆言所移則天下幸甚取
進止
<pb:KR4d0040_WYG_042-8a>
　　　舉諫官劄子(熈寕元年八/月十一日上)
臣今日面奉聖㫖令臣采訪可為諫官者宻具姓名聞
奏臣辭不獲命退而惶恐黙自思忖凡擇言事官當以
三事為先第一不愛富貴次則重惜名節次則曉知治
體具此三者誠亦難材臣愚何足以識别賢能竊謂已
試之人差為可信伏見三司鹽鐡副使吕誨累居言職
不畏强禦再經謫降執節不囘侍御史吕景外貎和厚
内守堅正見得知耻臨義不疑於臣所知之中此兩人
<pb:KR4d0040_WYG_042-8b>
似堪其選更乞陛下博訪衆臣裁以聖意取進止
　　　論召陜西邊臣劄子¶(熈寜二年六月/)¶
臣曏任御史中丞日聞國家招納夏國降民曽上言¶方
今百職未舉庶政未修百姓未安倉庫未實將帥¶未選
軍法未立士卒未練器械未精八事不完不可¶興兵智
慮迃疎不合聖心俄而种諤等起綏州之役¶楊定為夏
虜所殺陜西騷然困於餽戍朝廷悔前之¶失故謫降种
諤等以謝夏虜再三招撫方能得其稱¶臣奉表復遵舊
<pb:KR4d0040_WYG_042-9a>
約朝廷特遣使者以誓詔册命及金帛<md:KR4d0040_SBCK_040-1b>¶雜物賜之尚未
返命今竊聞陛下復召种諤等詣闕¶引對不知陛下欲
何所興為中外聞者無不寒心夫¶布衣不守信義猶見
輕於鄉黨況王者臨御四方當¶叛則威之服則懐之使
信義之明皎如日月若外域¶幸而臣服無故擾之及其
背誕則從而嫗煦之得其¶臣服又從而擾之其於信義
威懐如何哉國家以信¶義威懐邊庭百有餘年前日种
諤等舉而棄之興兵¶掩其不備以邀一時之功僅能得
<pb:KR4d0040_WYG_042-9b>
不食之地百餘里¶饑虜萬餘人耳今地則歸之虜庭民
則逃散略盡朝¶廷有何所得而發兵守衛轉粟饋餉公
私之費以鉅¶萬計其為失䇿豈不昭然今瘡痍未復憂
患未弭臣¶前所言八事一無所脩虜疑忌中國警偹巳
嚴怨毒<md:KR4d0040_SBCK_040-2a>¶之心蓄而未發諤等乃欲復為前日所為臣見
其無¶復綏州之功而必有大敗覆沒之事兵連禍結不
可¶救解公私困竭盗賊將生此乃社稷之憂非獨邉鄙¶
之患也孔子曰過而不改是謂過矣伏望陛下留神¶深
<pb:KR4d0040_WYG_042-10a>
念至於再至於三當先脩内政未可輕議用兵實¶天下
幸甚取進止¶
　　　論風俗劄子(熈寜二年/六月上)
臣聞國之致治在於審官官之得人在於選士士之嚮
道在於立教教之歸正在于擇術是知選士者治亂之
樞機風俗之根原也竊見近歳公卿大夫好為髙竒之
論喜誦老莊之言流及科場亦相習尚新進後生未知
臧否口傳耳剽翕然成風至有讀易未識卦爻巳謂十
<pb:KR4d0040_WYG_042-10b>
翼非孔子之言讀禮未知篇數已謂周官為戰國之書
讀詩未盡周南召南已謂毛鄭為章句之學讀春秋未
知十二公已謂三傳可束之髙閣循守注疏者謂之腐
儒穿鑿臆說者謂之精義且性者子貢之所不及命者
孔子之所罕言今之舉人發口秉筆先論性命乃至流
蕩忘返遂入老莊縱虚無之談騁荒唐之辭以此欺惑
考官獵取名第祿利所在衆心所趨如水赴壑不可禁
遏彼老莊棄仁義而絶禮學非堯舜而薄周孔死生不
<pb:KR4d0040_WYG_042-11a>
以為憂存亡不以為患乃匹夫獨行之私言非國家教
人之正術也魏之何晏晉之王衍相與祖述其道宅心
事外選舉者以此為賢仕官者以此為業遂使紀綱大
壊胡夷並興生民塗炭神州陸沈今若於選士之際用
此為術臣懼向去任官之士皆何晏玊衍之徒則政事
安得不隳風俗安得不壊正始永嘉之弊將復見於今
矣伏望朝廷特下詔書以此戒勵内外公卿大夫仍指
揮禮部貢院豫先曉示進士將來程試若有僻經妄說
<pb:KR4d0040_WYG_042-11b>
其言渉老莊者雖復文辭髙妙亦行黜落庶幾不至疑
誤後學敗亂風俗取進止
　　　論責降劉述等劄子(熈寜二年九/月十一日上)
臣竊聞知雜御史劉述集賢校理丁諷審刑詳議官王
師元皆以執守謀殺刑名差官取勘侍御史劉琦錢顗
皆以論列政府公事除員外郎降監酒稅中外聞之無
不驚愕臣聞孔子曰守道不如守官孟子曰有言責者
不得其言則去此古今之通義人臣之大節也彼謀殺
<pb:KR4d0040_WYG_042-12a>
已傷自首刑名天下皆知其非今朝廷既違衆議而行
之又罪守官之人臣恐重失天下之心也夫紲食鷹鸇
求其鷙也鷙而烹之將何用哉陛下踐阼以來待臣下
以寛仁至如皮公弼陛下明知其貪閻充國陛下明知
其猥也二人皆以知縣權發遣三司判官公事及得罪
而出皆為知州今錢顗所坐不過狂直止以迕犯大臣
遂降為監當然則狂直之罪重於貪猥得罪大臣甚於
得罪陛下也臣不勝拳拳竊恐來者側目箝口以言為
<pb:KR4d0040_WYG_042-12b>
諱威福移於臣下聦明有所壅蔽非國家之福也臣備
位近臣親被明詔覩朝廷政事之闕不敢不言伏望聖
慈深察愚衷早賜指揮赦劉述等更不取勘其劉琦等
别除一般資序差遣庶幾稍息羣議取進止
　　　再舉諫官劄子(熈寕二年十/月七日上)
臣昨日面奉聖㫖令臣采訪可任諫官者宻具姓名聞
奏臣竊見龍圖閣直學士陳薦舊事陛下於藩邸其忠
厚質直陛下必素知之直史館蘇軾制䇿入優等文學
<pb:KR4d0040_WYG_042-13a>
富贍曉逹時務勁直敢言職方貟外郎王元規自少至
長志操堅正所居之官皆著風迹集賢校理趙彦若師
民之子強學懿行不減於父平居恂恂如不勝衣遇事
剛勁人莫能奪此四人者臣所素知竊謂可偹諫職伏
乞聖明更賜裁擇取進止
　　　乞優賞宋昌言劄子(熈寕二年十/月七日上)
臣聞國家大政在於賞罰若賞罰明當功無不成臣去
冬奉勅與張茂則相度二股河及生隄利害當時都水
<pb:KR4d0040_WYG_042-13b>
監丞宋昌言建議欲於二股河口西岸新灘上置立土
約擗欄水勢令入東流候向去東流漸深北流淤淺即
閉塞㫁北流放出御河胡蘆河下流以除恩冀深瀛以
西諸州軍水患臣等因得其言尋具此利害奏聞䝉朝
廷聴許令修置土約自後昌言同列提舉脩生隄者以
䇿非已出百端沮毁以為二股河必不可成不如併力
修生隄及李立之赴闕上殿所言陛下所親聞也頼陛
下聖明斷在不疑必使之修置土約今秋擗欄得水勢
<pb:KR4d0040_WYG_042-14a>
一併入東流其北流尋已閉斷雖頗漂溺損近東滄徳
等州民田廬舍然恩冀深瀛以西州軍蒙利亦為不少
其宋昌言不可謂之無功今若與同列稱二股河不可
成者一例受賞臣竊恐當官之人覩之無所沮勸況昌
言因去嵗職當在外河決棗强獨奪一官今若止復舊
官則是衆人受賞而昌言獨不得賞也設使曏者修置
土約不成或背了二股併入北流其同列豈肯分昌言
之罪伏望聖慈察昌言建議之功特與復舊官外更與
<pb:KR4d0040_WYG_042-14b>
董役之人等第别加酧奬庶使向去用心向公者朝廷
必不負之也取進止
　　　再乞資䕃人試經義劄子(熈寕三年二/月六日上)
臣先曽起請應資䕃出身人初授差遣者更不試詩只
委審官院流内銓試孝經論語大義共三道仍令主判
臣僚更將所對義面加詢問若義理精通者特保明聞
奏優與差遣稍通者依常調不通者且令脩學候一周
年外再試必湏試中方得出官若年四十以上聴依舊
<pb:KR4d0040_WYG_042-15a>
制只冩家狀讀律自後不蒙朝廷施行臣今復差知審
官院竊見資䕃人初授差遣者令試詩一首實為無益
不惟其間有牆面者假手於人徒長姦偽就使自作詩
得如曹劉沈宋其於立身治民有何所用古者二帝三
王皆立太學之官以教公卿大夫子弟其故何哉盖以
其人將嗣守官業苟無徳行道藝則必害及於民故也
今若欲使公卿大夫子弟盡肄業於大學則其父兄不
常在京師固難齊壹若但使之習業於家而考校於初
<pb:KR4d0040_WYG_042-15b>
授差遣之際業不習者不得出官則不煩勸督而人人
自勉於學矣此乃事之易行者也嚮若使之盡通詩書
禮樂則中材以下或有所不及今若使之習孝經論語
倘能盡朞年之功則無不精熟矣此乃業之易習者也
然孝經論語其文雖不多而立身治國之道盡在其中
就使學者不能踐履亦知天下有周公孔子仁義禮樂
其為益也豈可與一首律詩為比哉臣竊以為兹事用
力不勤更張甚易而為益稍大别無所損伏望聖慈詳
<pb:KR4d0040_WYG_042-16a>
察或有可取乞檢臣前奏特賜施行取進止
　　　乞不揀退軍置淮南劄子(熈寕三年二/月十一日上)
臣竊聞道塗之言未審虚實或云朝廷欲揀在京禁軍
年四十五以上微有呈切者盡減下請給并其妻孥徙
置淮南以就糧食若實有此議臣竊以為非宜何則在
京禁軍及其家屬率皆生長京師親姻聨布安居樂業
衣食縣官為日固乆年四十五未為衰老微有呈切尚
任征役一旦别無罪負減其請給徙之淮南是横遭降
<pb:KR4d0040_WYG_042-16b>
配也諸軍之内沙汰甚多必恐人情惶惑大致愁怨雖
國家承平無事綱紀具張此屬恟恟不安亦無能為患
然詔書一下若萬一有道路流言驚動百姓朝廷欲姑
務省事復為收還則&KR0592;失威重向去無以復號令驕兵
若遂推而行之則衆怒難犯專欲難成意外之變不可
不防梁室分魏博之兵致張彦之亂此近事之可鑑者
也故臣願朝廷更當深思熟議未宜遽下此詔也夫水
未至而虚為之防水雖不至亦無所害謂水不足憂而
<pb:KR4d0040_WYG_042-17a>
不為之防一旦水至則防無所及矣故君子貴於思患
而豫防之也且國家竭天下之財養長征兵士本欲備
禦邊陲今淮南非用武之地而多屯禁兵坐費衣食是
養無用之兵置諸無用之地也又使邊陲常無事則已
異日或小有警急主兵之臣必争求益兵京師之兵既
少必須使者四出大加召募廣為揀選將數倍多於今
日所退之兵舊兵尚請衣糧未去而新兵更添衣糧是
棄已教閱經戰之兵而收市井甽畆之人本欲減冗兵
<pb:KR4d0040_WYG_042-17b>
而冗兵更多本欲省大費而大費更廣竊恐非計之得
者也臣愚伏願朝廷且依舊法每嵗減禁軍有不任征
戰者減充小分小分復不任執役者放充百姓聽其自
便在京居止但勿使老病者尚占名籍虛費衣糧人情
既安於所習皆無怨嗟國家又得其力用不為虚設冗
兵既去大費自省在理甚明於事為便臣備位近臣兹
事繫國安危不敢不言取進止
　　　邇英奏對(熈寕元年八/月十一日上)
<pb:KR4d0040_WYG_042-18a>
熈寜元年八月十一日邇英進讀已上問河北災變何
以救之光對曰河北大水倉廪漂沒所難得者莫先於
食朝廷若降金帛令配賣於民以糴穀則重増煩擾且
禾稼蕩盡糴之亦無所得故饑饉之嵗金帛無所用惟
食不可一日無耳上曰已令漕五十萬石以賑之可足
乎對曰臣聞瀛州所損自百五十萬石所漕者裁能補
瀛州三分之一耳上曰然則奈何對曰臣聞河北東西
路水所不及州縣頗稔可糴又汴流未絶宜多漕江淮
<pb:KR4d0040_WYG_042-18b>
之穀以濟之上又問諫官難得人誰可者對曰臣賤官
何敢薦人上固問之對曰臣倉猝不能記容臣退而宻
奏上因論治道言州縣長吏多不得人政府不能精擇
對曰人不易知天下三百餘州責其精擇誠難但能擇
十八路監司使之擇所部知州而進退之知州擇所部
知縣而進退之得人多矣今之提轉古方伯州牧之任
繫一路休戚當慎擇天下賢才不可但取資叙及酬奬
為之也上又問兩府辭郊賚劄子何不呈對以同僚有
<pb:KR4d0040_WYG_042-19a>
假故上問兹事何如對曰臣已有奏狀臣所見止如此
更乞博訪近臣裁以聖意上曰誰不同對曰獨臣有此
愚見他人皆不以為然上曰朕意亦與卿同聽其辭賞
乃所以成其美非薄之也然減半無益大臣懇辭不若
盡聽之對曰今郊賚下至卒伍皆有之而公卿更無恐
於體未順上曰已有帶馬矣對曰求盡納者人臣之志
賜其半者人主之恩也後數日光與王珪禹玉王安石
介甫同進呈郊賚劄子於延和殿光言方今國用不足
<pb:KR4d0040_WYG_042-19b>
災害荐臻節省冗費當自貴近為始宜聴兩府辭賞為
便介甫曰國家富有四海大臣郊賚所費無幾而惜不
之與未足富國徒傷大體昔常衮辭賜饌時議以為衮
自知不能當辭禄今兩府辭郊賚正與此同耳且國用
不足非方今之急務也光曰常衮辭禄位猶知亷恥與
夫固位且貪禄者不猶愈乎國家自真廟之末用度不
足近嵗尤甚何得言非急務邪介甫曰國用不足由未
得善理財之人故也光曰善理財之人不過頭會箕斂
<pb:KR4d0040_WYG_042-20a>
以盡民財如此則百姓困窮流離為盗豈國家之利耶
介甫曰此非善理財者也善理財者民不加賦而國用
饒光曰此乃桑羊欺漢武帝之言司馬遷書之以譏武
帝之不明耳天地所生貨財百物止有此數不在民間
則在公家桑羊能致國用之饒不取於民將焉取之果
如所言武帝末年安得羣盗蜂起遣繡衣使者逐捕之
乎非民疲極而為盗邪此言豈可據以為實介甫曰太
祖時趙普等為相賞賚或以萬數今郊賚匹兩不過三
<pb:KR4d0040_WYG_042-20b>
千豈足為多光曰普等運籌幃幄平定諸國賞以萬數
不亦宜乎今兩府助祭不過奏中嚴外辦沃盥奉帨巾
有何功勤而得比普等乎與介甫爭論乆之禹玉曰司
馬光言省費自貴近始光言是也王安石言所費不多
恐傷國體安石言亦是也惟陛下裁之上曰朕亦與司
馬光同今且以不允答之可也是日適㑹介甫當制遂
以上前所言意章批答引常衮事以責兩府兩府亦不
復辭明日邇英講讀罷上獨留介甫與語兩府不敢先
<pb:KR4d0040_WYG_042-21a>
出以俟之至晡後乃出不數日介甫参知政事
　
　
　
　
　
　
　
<pb:KR4d0040_WYG_042-21b>
　
　
　
　
　
　
　
　傳家集巻四十二

<pb:KR4d0040_WYG_043-1a>
欽定四庫全書
　傳家集巻四十三　　　　宋　司馬光　撰
　　章奏二十六
　　　上體要疏(熈寜二年八/月五日上)¶
月日具位臣司馬光謹昧死再拜上疏皇帝陛下臣¶准
御史臺牒伏奉四月二十日詔勅傳曰近臣盡規¶以其
榮恥休戚與上同也今在此位者視朕過失與¶朝廷政
事之闕黙而不言乃或私議竊歎若以為其¶責不在已
<pb:KR4d0040_WYG_043-1b>
夫豈皆習見成俗以為當然其亦有含章<md:KR4d0040_SBCK_040-2b>¶懐寳待唱而
發者也今日百度隳弛風俗偷惰薄惡災¶異譴告不一
此誠忠賢助朕憂惕以剏制改法救弊¶除患之時宜令
侍從官自今視朕過失與朝廷政事¶之闕無有巨細各
具章奏極言無隠噫言善而不用¶朕有厥咎導之而弗
言爾為不恭朕將用此考察在位¶所以事君之實明黜
陟焉臣以駑下之材自仁宗皇¶帝時䝉擢在侍從服事
三朝恩隆徳厚隕身喪元不¶足為報雖訪問所不及猶
<pb:KR4d0040_WYG_043-2a>
將披肝瀝膽以効其區區¶之忠況聖意采納之勤督責
之嚴諄諄如此臣敢營¶私避怨匿情愛已不為陛下别
白當今之切務庶㡬¶少補萬分之一邪臣聞為政有體
治事有要自古聖¶帝明王垂拱無為而天下大治者凡
用此道也何謂<md:KR4d0040_SBCK_040-3a>¶為政有體君為元首臣為股肱上下相
維内外相制¶若網之有綱絲之有紀故詩云勉勉我王
綱紀四方¶又云豈弟君子四方之綱古之王者設三公
九卿¶二十七大夫八十一元士以綱紀其内設方伯州
<pb:KR4d0040_WYG_043-2b>
牧¶卒正連帥屬長以綱紀其外尊卑有叙若身之使臂¶
臂之使指莫不率從此為政之體也何謂治事有要¶夫
人智有分而力有涯以一人之智力兼天下之衆¶務欲
物物而知之日亦不給矣是故尊者治衆卑者¶治寡治
衆者事不得不約治寡者事不得不詳約則¶舉其大詳
則盡其細此自然之勢也益稷曰元首明¶哉股肱良哉
庶事康哉言君明則能擇臣臣良則能¶治事也又曰元
首叢脞哉股肱惰哉萬事墯哉言<md:KR4d0040_SBCK_040-3b>¶君親細務則臣不盡
<pb:KR4d0040_WYG_043-3a>
力而事廢壊也立政曰文王㒺¶攸兼於庶言庶獄庶慎
惟有司之牧夫是訓用違庶¶獄庻慎文王㒺敢知于兹
言文王擇有司而任之其¶餘皆不足知也康誥曰庸庸
祗祗威威顯民言文王¶用其可用祗其可祗刑其可刑
專明此道以示民也¶是故王者之職在於量材任人賞
功罰罪而已苟能¶謹擇公卿牧伯而屬任之則其餘不
待擇而精矣謹¶察公卿牧伯之賢愚善惡而進退誅賞
之則其餘不¶待進退誅賞而治矣然則王者所擇之人
<pb:KR4d0040_WYG_043-3b>
不為多所¶察之事不為煩此治事之要也臣竊見陛下
日出視¶朝繼以經席將及日中乃還宫禁入宫之後竊
聞亦¶不自閒省閲天下奏事羣臣章疏逮至昏夜又御
燈<md:KR4d0040_SBCK_040-4a>¶火研味經史博觀羣書雖中宗髙宗之不敢荒寕文¶
王之日昊不食臣以為不能及也然自踐阼以來孜¶孜
求治於今三年而功業未著者殆未得其體要故¶也祖
宗創業垂統為後世法内則設中書樞宻院御¶史臺三
司審官審刑等在京諸司外則設轉運使知¶州知縣等
<pb:KR4d0040_WYG_043-4a>
衆官以相統御上下有叙此所謂綱紀者¶也今陛下好
使大臣奪小臣之事小臣侵大臣之職是¶以大臣解體
不肯竭忠小臣諉上不肯盡力此百官¶所以弛廢而萬
事所以隳頽者也而陛下方用為致¶治之本此臣之所
大惑也臣微賤不得盡知朝廷之¶事且以耳目所接近
日數事臣所知者言之其餘陛¶下可以類求也昔漢文
帝問陳平天下一嵗决獄及<md:KR4d0040_SBCK_040-4b>¶錢榖出入㡬何平曰陛下
即問決獄責廷尉問錢榖¶責治粟内史必也使卿大夫
<pb:KR4d0040_WYG_043-4b>
各得任其職此乃宰相¶事也若平者可謂能知治體矣
今之兩府皆古宰相¶之任也中書主文樞宻主武若乃
百官之長非其人¶刑賞大政失其宜此兩府之責也至
於錢榖之不充¶條例之不當此三司之事也陛下苟能
精選曉知錢¶榖憂公忘私之人以為三司使副判官諸
路轉運使¶各使久於其任以盡其能有功則進無功則
退名不¶能亂實偽不能掩真安民勿擾使之自富處之
有道¶用之有節何患財利之不豐哉今乃使兩府大臣
<pb:KR4d0040_WYG_043-5a>
悉¶取三司條例别置一局聚文士數人與之謀議改更¶
制置三司皆不與聞臣恐所改更者未必勝於其舊<md:KR4d0040_SBCK_040-5a>¶而
徒紛亂祖宗成法考古則不合適今則非宜吏縁¶為姦
農商失業數年之後府庫耗竭於上百姓愁困¶於下衆
心離駭將不復振矣且兩府於天下之事無¶所不緫若
百官之職皆使兩府治之則在上者不勝¶其勞而在下
者為無所用矣又監牧使主飬馬四園¶苑主課利今乃
使監牧使不屬羣牧司四園苑不屬¶三司提舉司則在
<pb:KR4d0040_WYG_043-5b>
下者各得專權自恣而在上者為¶無所用矣陛下方欲納
天下於大治而使百官在上¶者不委其下在下者不禀
其上能為治乎若此之類¶臣竊恐似未得其體也凡天
下之事在一縣者當委¶之知縣在一州者當委之知州
在一路者當委之轉¶運使在邊鄙者當委之將帥然後
事乃可集何則久<md:KR4d0040_SBCK_040-5b>¶任其位識其人情知其物宜賞罰之
權足以休戚所¶部之人使之信服故也今朝廷毎有一
事不委之將¶帥監司守宰使之自為方略責以成效而
<pb:KR4d0040_WYG_043-6a>
施其刑賞¶常好别遣使者銜命奔走旁午於道所至徒
有煩擾¶之弊而於事未必有益不若勿遣之為愈也夫
事之¶利害吏之能否皆非使者所能素知不免臨時詢
采於人¶所詢者或遇公明忠信之人猶僅能得其一二
或遇¶私闇姦險之人則是非為之倒置矣此二者交集
於¶前而使者不能猝辨也是以往徃害事而少能為益¶
非將帥監司守宰皆賢而使者皆愚也累嵗之講求¶與
一朝之議論積久之采察與目前之毁譽精粗詳¶略其
<pb:KR4d0040_WYG_043-6b>
勢不同故也其有居官累嵗而不知利害臨人<md:KR4d0040_SBCK_040-6a>¶積久而
不知能否或雖知利害而不能變更雖知能¶否而不能
黜陟此乃愚昧私曲之人朝廷當察而去¶之更擇賢者
以代其位不當數遣使者擾亂其間使¶不得行其職業
也又庸人之情苟䇿非已出則媢嫉¶沮壊惟恐其成官
吏若是者十常五六借使使者所¶規畫曲盡其宜在彼
之日其當職之人已怏怏不恱¶不肯同心以助其謀恊
力以成其事曰朝廷自遣專¶使治之我何敢與知及返
<pb:KR4d0040_WYG_043-7a>
命之日彼必敗之於後曰¶使者既謀而授我我今竭力
而成之功悉歸於首謀¶之人我何有哉此所以謂不若
毋遣使者而屬任當¶職之人為愈也夫使者所以通逺
邇之情固不可無¶然今之轉運使即古使者之任苟得
人而委之賢於<md:KR4d0040_SBCK_040-6b>¶暫遣使者逺矣若監司自為姦慝貪縱
或有所隠蔽¶欺㒺或為部内之人所訟或所謀畫之事
未得其宜¶朝廷欲察其罪惡審其虚實判其曲直決其
是非然¶後别遣使者案之若案得其實監司有罪則當
<pb:KR4d0040_WYG_043-7b>
刑不才¶則當廢豈有但已者也今毎有一事朝廷輒自
亰師遣使¶者往治之是在外之官皆無所用也使者既
代之治事¶而當職之人亦無所利無所廢是只使之拱
手旁觀偷¶安竊祿者矣若此之類臣竊恐似未得其體
也今朝廷之¶士左右之臣皆曰陛下聪明剛斷威福在
已太平之¶功可指日而致臣愚竊獨以為未也臣聞古
之聖帝¶明王聞人之言則能識其是非故謂之聰觀人
之行¶則能察其邪正故謂之明是非既辨邪正既分姦
<pb:KR4d0040_WYG_043-8a>
不<md:KR4d0040_SBCK_040-7a>¶能惑佞不能移故謂之剛取是而捨非誅邪而用正¶
確然無所疑故謂之斷誅一不善而天下不善者皆¶懼
故謂之威賞一有功而天下有功者喜故謂之¶福今陛
下聦眀剛㫁則誠體之矣欲收威福之柄則¶誠有其志
矣然於所以為之之道尚或有所未盡故¶臣以為太平
之功未可期也夫帝王之道當務其逺¶者大者而略其
近者小者國之大事當與公卿議之¶而不當使小臣参
之四方之事當委牧伯察之而不¶當使左右覘之倘公
<pb:KR4d0040_WYG_043-8b>
卿牧伯尚不能擇賢者而任之¶小臣左右獨能得賢者
而使之乎若苟為不賢則險¶詖私謁無不為已今陛下
好於禁中出手詔指揮外¶事非公卿所薦舉牧伯所糾
劾或非次遷官或無故<md:KR4d0040_SBCK_040-7b>¶廢罷外人疑駭不知所從此豈
非朝廷之士左右之¶臣所謂聪明剛斷威福在已者邪
陛下聞其言而信¶之臣竊以為過矣夫公卿所薦舉牧
伯所糾劾或謂¶之賢者而不賢謂之有罪而無罪皆有
迹可見責有¶所歸故不敢大為欺㒺若姦臣宻白陛下
<pb:KR4d0040_WYG_043-9a>
令陛下自¶為聖意以行之則威福集於私門怨謗歸於
陛下¶矣安得謂之威福在陛下邪且陛下曏時中詔所
指¶揮者率非大事至於兩禁美官邊藩將帥省府職任¶
諸路監司此皆衆人之所希求治亂之所繫屬當除¶授
之際竊恐未必一一出聖志也若乃姦邪貪猥之¶人陛
下所明知而黜去者或更改官而升資或不久¶復進用
然則威福之柄果不在陛下而陛下偶未之思<md:KR4d0040_SBCK_040-8a>¶也以此
觀之面譽陛下聦明剛㫁威福在已太平可¶立致者非
<pb:KR4d0040_WYG_043-9b>
愚則諛不可不察也陛下必欲威福在已¶曷若謹擇公
卿大臣明正忠信者留之愚昧阿私者¶去之在位者既
皆得其人矣然後凡舉一事則與之¶公議於朝使各言
其志陛下清心平慮擇其是者而¶行之非者不得復奪
也凡除一官亦與之公議于朝¶使各舉所知陛下清心
平慮擇其賢者而用之不肖¶者不能復爭也如此則謀
者舉者雖在公卿大臣而¶行之用之皆在陛下安得謂
之威福不在已邪陛下¶此之不為而顧彼之久行臣竊
<pb:KR4d0040_WYG_043-10a>
恐似未得其要也夫¶三人羣居無所統一不散則亂是
故立君以司牧之¶羣臣百姓勢均力敵不能相治故從
人君決之人君<md:KR4d0040_SBCK_040-8b>¶者固所以決是非行刑賞也若人君復
不肯決當使從誰決¶之乎夫人心不同如其面焉國家
凡舉一事朝野之人必¶或以為是或以為非凡用一人
必或以為賢或以為不肖¶此固人情之常自古而然不
足怪也要在人主審其是非¶而取捨之取是而捨非則
安榮取非而捨是則危辱此乃¶安危榮辱之所以分也
<pb:KR4d0040_WYG_043-10b>
是以聖王重之故博謀羣臣下及¶庶人然而終決之者
要在人君也古人有言曰謀之在多¶㫁之在獨謀之多
故可以觀利害之極致斷之獨故¶可以定天下之是非
若知謀而不知斷則羣下人人¶各欲逞其私志斯衰亂
之政也詩云謀夫孔多是用¶不集發言盈庭誰敢執其
咎如匪行邁謀是用不得¶於道哀哉為猷匪先民是程
匪大猷是經維邇言是<md:KR4d0040_SBCK_040-9a>¶聴維邇言是争如彼築室於道
謀是用不潰於成此¶言周室之衰人臣不知先王之大
<pb:KR4d0040_WYG_043-11a>
道務争近小之事¶人君不能定其可否而事終無成也
漢世國家有大¶典禮大政令大刑獄大征伐必下公卿
大夫博士議¶郎議其議者固不能一必有参差不齊者
矣於是天¶子稱制決之曰丞相議是或曰廷尉當是而
羣下厭¶然無有不服者矣今陛下聴羣臣各盡其情以
議事¶此誠善矣然終不肯以聖志裁決遂使羣臣有尚
勝¶者以巧文相攻辯口相擠至於再至於三互相反覆¶
無有限極臣愚深恐虧朝廷之政體損陛下之明徳¶流
<pb:KR4d0040_WYG_043-11b>
聞四方取輕夷狄非嘉事也夫天下之事有難決者¶以
先王之道揆之若權衡之於輕重規矩之於方圓<md:KR4d0040_SBCK_040-9b>¶錙銖
毫忽不可欺矣是以人君務明先王之道而不¶習律令
知本根既殖則枝葉必茂故也近者登州婦¶人阿云謀
殺其夫重傷垂死情無可愍在理甚明已¶傷不首於法
無疑中材之吏皆能立斷事已經審刑¶院大理寺刑部
斷為死罪而前知登州許遵文過飾¶非妄為巧說朝廷
命兩制定奪者再命兩府定奪者¶再勅出而復收者一
<pb:KR4d0040_WYG_043-12a>
收而復出者一争論縱横至今¶未定夫以田舍一婦人
有罪在於四海之廣萬㡬之¶衆其事之細何啻秋毫之
末朝廷欲斷其獄委一法¶吏足矣今乃紛紜至此設更
有可疑之事大於此者¶將何以決之夫執條據例者有
司之職也原情制義¶者君相之事也分争辨訟非禮不
決禮之所去刑之<md:KR4d0040_SBCK_040-10a>¶所取也阿云之事陛下試以禮觀之
豈難決之獄哉¶彼謀殺為一事為二事謀為所因不為
所因此苛察¶繳繞之論乃文法俗吏之所争豈明君賢
<pb:KR4d0040_WYG_043-12b>
相所當留¶意邪今議論嵗餘而後成法終於棄百代之
常典悖¶三綱之大義使良善無告姦凶得志豈非狥其
枝葉¶而忘其本根之所致邪若此之類臣竊恐似未得
其¶要也此皆衆人之所私議竊嘆而莫敢明言者臣¶獨
以受恩深重不顧斧鉞為陛下言之惟聖明裁察臣¶光
昧死再拜上疏<md:KR4d0040_SBCK_041-1a>¶　　　辭樞宻副使劄子¶(熈寕三年二/月十<md:KR4d0040_SBCK_041-1b>¶二<md:KR4d0040_SBCK_041-2a>¶日<md:KR4d0040_SBCK_041-2b>¶上)<md:KR4d0040_SBCK_041-6a>¶臣准閤門告報已除臣樞宻副使續准勾當御藥院¶陳
<pb:KR4d0040_WYG_043-13a>
承禮傳宣令臣即今受勅告者臣賦分樸愚不通¶時務
近日以來加以衰疾恪居舊職猶恐隳敗況乃¶拔擢待
之不次竊惟宥宻之地日侍訏謨内訓六師¶外撫四海
用人當否繫國安危豈臣無似所能堪稱¶伏望聖慈更
擇賢材俾居其任聴臣且守舊職取進¶止¶
　　　辭樞宻副使第二劄子¶(熈寕三年二/月十二日上)
臣准勾當御藥院黎永德奉宣聖㫖令臣即今入見¶者
臣屢違嚴詔當伏重誅但以聞命以來揣分已熟¶自幼
<pb:KR4d0040_WYG_043-13b>
及長頗讀經史捨此之外一無所長當世之務¶懵不通
曉常日置之閒官僅脫曠敗尚以屬文不工<md:KR4d0040_SBCK_041-6b>¶剸劇非長
翰林審官每欲辭免況於樞府要地任重¶責大一日失
職則死及之臣雖至愚粗知自愛陳力¶就列古人所韙
是以寜冒違詔之罪不敢當竊位之¶譏伏望聖慈察其
悃欵決非虚飾特賜寢罷新命止¶守舊職天地更生之
惠下臣莫大之幸也取進止¶
　　　辭樞宻副使第三劄子¶(熈寕三年二/月十九日上)
<pb:KR4d0040_WYG_043-14a>
臣前者兩曽辭免樞宻副使未奉俞㫖竊慮區區¶之誠
未能上逹須至詳悉復有奏陳臣聞人之材性¶各有能
有不能人主量材然後授官人臣審能然後受事¶是以
官不曠而事無敗也臣幸生承平之時家世為¶儒臣自
髫齔至於弱冠杜門讀書不交人事仕宦以¶來多在亰
師少厯外任故於錢穀刑獄繁劇之務皆<md:KR4d0040_SBCK_041-7a>¶不能為況於
軍旅固所不習獨於解經述史及以愚¶直補過拾遺不
避怨怒則庻幾萬一或有可取是以¶每於拜官之際辭
<pb:KR4d0040_WYG_043-14b>
所不能而不辭其所能曏者除開¶封府推官以繁劇曽
辭後除修起居注知制誥翰林¶學士以文采不工曽辭
除龍圖閣直學士以久在諫¶職無效曽辭再除翰林學
士兼侍讀學士以言事未¶了曽辭除史館修撰以方修
資治通鑑恐朝廷修國¶史難以兩處供職曽辭自餘除
國子監直講館閣校¶勘史館檢討集賢校理直祕閣起
居舍人同知諫院¶天章閣待制兼侍講知諌院權御史
中丞此皆朝廷¶清要之職除書始下臣即時受命未甞
<pb:KR4d0040_WYG_043-15a>
輒辭所以然¶者自度駑鈍可以䇿勵不至曠敗故也天
下之人見<md:KR4d0040_SBCK_041-7b>¶臣屢辭恩命或以為不慕榮貴或以為飾詐
邀名是¶皆不知臣者也臣自幼習賦詩論䇿應舉就試
每三¶年一次投狀乞磨勘豈不慕榮貴者邪臣若隂有
營¶求陽為辭避乃可謂之飾詐邀名陛下察臣何嘗如¶
此豈飾詐邀名者邪臣之愚心正欲辭所不能而已¶今
二府之任自非天下英傑之士不可輕處豈臣愚¶淺下
材所能堪稱或遇國家大事叅陪末議有毫釐¶之差使
<pb:KR4d0040_WYG_043-15b>
陛下有旰食之憂以累知人之哲臣雖伏質¶横分不足
塞責加之素有目疾不能逺視近日以來¶頗多健忘居
常供職猶懼廢闕況以衰病當兹重任¶是用披肝瀝膽
昧冐上陳違犯詔㫖至於再三觸法¶抵罪不自知覺伏
望聖慈特賜矜察依臣前奏追還<md:KR4d0040_SBCK_041-8a>¶新恩俾守舊職不勝
憂慙危切之誠臨紙叩頭俯伏¶俟命取進止¶
　　　<md:KR4d0040_SBCK_042-1a>¶辭樞宻副使第四劄子¶(熈寕三年二月/¶二十一日上)¶
臣准勾當御藥院陳承禮傳宣令臣即今入見者臣<md:KR4d0040_SBCK_042-1b>¶仰
<pb:KR4d0040_WYG_043-16a>
煩聖恩重沓如此雖頑如木石亦當遷變然臣固¶守愚
志不移者誠以荷盛徳者必有以酧報居重位¶者不可
以無功臣自惟立朝材器短淺一無所用獨¶有補過拾
遺可裨萬一方今為天下患者唯有制置¶三司條例司
及諸路提舉勾當常平廣惠倉使者若¶陛下朝發一詔
罷之則夕無事矣故臣不量力勢輕¶用上陳倘陛下以
臣言為是乞早賜施行若以為非¶則臣乃狂愚之人於
今英俊滿朝而擢用狂愚之人¶使汚宥宻之地豈不為
<pb:KR4d0040_WYG_043-16b>
聖政之累也伏望聖慈追¶還樞宻副使恩命令臣且供
舊職取進止¶
　　　辭樞宻副使第五劄子¶(熈寕三年二月/二十二日上)
臣准勾當御藥院李舜舉傳宣令臣即今赴閤門受<md:KR4d0040_SBCK_042-2a>¶勅
告者陛下聖恩無窮愚臣辭避不已盡下之徳愈¶盛慢
上之罪愈深憂惶失圖無地自處臣竊惟陛下¶今兹不
次用臣必以識慮為小有可采臣亦以受陛¶下非常之
知不可以全無報效是以乞罷制置三司¶條例司及諸
<pb:KR4d0040_WYG_043-17a>
路提舉勾當常平廣惠倉使者若陛下¶果能行此勝於
用臣為兩府臣若得此言果行勝於¶居兩府之位倘或
所言皆無可采臣獨何顔敢當重¶任伏望聖慈矜察更
不復遣使臣宣召追還樞宻副¶使恩命庶使賤臣差獲
自安取進止¶
　　　貼黄¶
李舜舉傳聖㫖諭臣以樞宻院本兵之地各有職分¶不
當更引他事為辭臣今若已受樞宻副使勅告即<md:KR4d0040_SBCK_042-2b>¶誠如
<pb:KR4d0040_WYG_043-17b>
聖㫖不敢更言軄外之事今未受恩命猶是侍¶從之臣
於朝廷闕失無不可言者所以區區貪進小¶忠庻㡬少
補聖政之萬一況所言二事並是去年已¶曽上言以其
無效所以不敢當今日新恩非為侵官¶乞聖明裁察兼
臣右膝下見患一瘡有妨拜起入見¶未得伏望聖慈更
不差使臣宣召臣只候膝瘡稍愈自乞¶入見面奏懇誠¶
　　　辭樞宻副使第六劄子(熈寕三年二月二十/七日上尋得㫖聴許)¶
臣伏准勾當御藥院劉有方傳宣撫問兼問臣取幾¶日
<pb:KR4d0040_WYG_043-18a>
入見令早入者聖恩深厚不忘微賤存恤勤至臣¶螻蟻
之命無足報塞惶恐無措伏念臣即今膝瘡雖¶稍減可
尚未全愈有妨拜起未知可以入見之日不<md:KR4d0040_SBCK_042-3a>¶獨如此兼
為臣近曽上疏言乞罷制置三司條例司¶及追還諸路
常平廣惠倉使者未聞朝廷少賜采錄¶但聞條例司愈
用事催散青苗錢愈急中外人情愈¶遑遑不安臣當此
際獨以何心敢當髙位故寜被嚴¶譴未敢輒出臣聞古
者國有大事謀及卿士謀及庶¶民叅酌下情與衆同欲
<pb:KR4d0040_WYG_043-18b>
是以事無不當令無不行未¶嘗有四海之内卿士大夫
農商工賈異口同辭咸以¶為非獨信二三人之偏見而
能成功致治者也伏望¶陛下出臣近所上疏宣示中外
臣庻使共決是非¶若臣言果是乞早賜施行若臣言果
非乞更不差使¶臣宣召早收還樞宻副使勅告治臣妄
言及違慢之¶罪明正刑書庻使是非不至混殽㣲臣進
退有地不<md:KR4d0040_SBCK_042-3b>¶為天下之所疑怪取進止¶
　傳家集巻四十三

<pb:KR4d0040_WYG_044-1a>
欽定四庫全書
　傳家集巻四十四　　　　宋　司馬光　撰
　　章奏二十七
　　　乞罷條例司常平使䟽(熈寜三年二/月二十日上)
月日具位臣司馬光謹昧死再拜上䟽皇帝陛下臣䝉
聖㤙除樞密副使仍屢遣陳承禮等趣臣就職徳澤汪
洋天隆地厚非臣隕身糜骨所能報稱然臣竊惟陛下
所以用臣之意盖察臣狂直庶幾有補於國家臣所以
<pb:KR4d0040_WYG_044-1b>
事陛下之心亦不過竭其愚衷以禆聖徳之萬一若陛
下徒以禄位榮臣而不取其言則是以天官私非其人
臣徒以禄位自榮而不能救生民之患則是盗竊朝廷
名噐以私其一身誠恐上累陛下之至公下䘮㣲臣之
素守此臣所以屢違詔命不敢祗受者也臣伏見陛下
天縱英明厲精求治思得嘉謀以新美天下而建畫之
臣不能仰副聖意思慮未熟講議未精徒見目前之小
利不顧永乆之大害憂政事之不治不能輔陛下修祖
<pb:KR4d0040_WYG_044-2a>
宗之令典乃更變亂先王之正刑患財利之不足不能
勸陛下以恭儉節用乃更遣聚斂之臣誅剥齊民設官
則以冗増冗立法則以苛益苛使四海危駭百姓騷然
猶且堅執而行之不肯自以為非也臣先曽上䟽言不
當設制置三司條例司又言天下之事當委之轉運使
知州知縣不當别遣使者擾亂其間又甞因經筵侍坐
言散青苗錢不便自後朝廷更遣使者四十餘人分行
天下以提舉勾當常平廣惠倉相度差役農田水利為
<pb:KR4d0040_WYG_044-2b>
名其實專使之散青苗錢臣竊自疑智識淺短不足以
知天下變通之務又疑因臣之言激怒建畫之臣使行
之更力由是閉口不敢復言今行之纔數月中外鼎沸
皆以散青苗錢為不便然後臣乃敢發口復言彼言青
苗錢不便者大率但知所遣使者或年少位卑倚勢作
威陵轢州縣搔擾百姓止論今日之害耳臣所憂者乃
在十年之後非今日也夫民之所以有貧冨者由其材
性愚智不同冨者智識差長憂深思逺寜勞筋苦骨惡
<pb:KR4d0040_WYG_044-3a>
衣菲食終不肯取債於人故其家常有贏餘而不至狼
狽也貧者啙窳偷生不為逺慮一醉日冨無復贏餘急
則取債於人積不能償至於鬻妻賣子凍餒填溝壑而
不知自悔也是以冨者常假貸貧民以自饒而貧者常
假貸冨民以自存雖苦樂不均然猶彼此相資以保其
生今縣官乃自出息錢以春秋貸民民之冨者皆不願
取貧者乃欲得之提舉官欲以多散為功故不問民之
貧冨各隨户等抑配與之冨者與債仍多貧者與債差
<pb:KR4d0040_WYG_044-3b>
少多者至十五緍少者不減千錢州縣官吏恐以逋欠
為負必令貧冨相兼共為保甲仍以冨者為之魁首貧
者得錢隨手皆盡將来粟麥小有不登二稅且不能輸
况於息錢固不能償吏督之急則散而之四方冨者不
去則獨償數家所負力竭不逮則官必為之倚閣春債
未畢秋債復来歴年寖深債負益重或值凶年則流轉
死亡幸而豐稔則州縣之吏併催積年所負之債是使
百姓無有豐凶長無蘇息之期也貧者既盡冨者亦貧
<pb:KR4d0040_WYG_044-4a>
臣恐十年之外冨者無幾何矣冨者旣盡若不幸國家
有邉隅之警興師動衆凡粟帛軍須之費將從誰取之
臣不知今者天下所散青苗錢凡幾千萬緡若民力旣
竭加以水旱之災州縣之吏果有仁心愛民者安得不
為之請於朝廷乞因郊赦而除之朝廷自祖宗以来以
仁政養民豈可視其流亡轉死而必責其所負其勢不
得不從請者之言也然則官錢幾千萬緡已放散而不
返矣官錢旣放散而百姓又困竭但使閭胥里長於收
<pb:KR4d0040_WYG_044-4b>
督之際有乞取之資此可以謂之善計乎且常平倉者
乃三代聖王之遺法非獨李悝耿夀昌能為之也糓賤
不傷農糓貴不傷民民頼其食而官收其利法之善者
無過於此比来所以隳廢者由官吏不得人非法之失
也今聞條例司盡以常平倉錢為青苗錢又以其糓換
轉運司錢是欲盡壊常平専行青苗也國家每遇凶年
供軍倉自不能足用固無羨餘以濟飢民所頼者止有
常平倉錢糓耳今一旦盡作青苗錢散之向去若有豐
<pb:KR4d0040_WYG_044-5a>
年將以何錢平糴若有凶年將以何糓賙贍乎臣竊聞
先帝甞出内藏庫錢一百萬緡助天下常平倉作糴本
前日天下常平倉錢糓共約一千餘萬貫石今無故盡
散之佗日若思常平之法復欲收聚何時得及此數乎
臣以謂散青苗錢之害猶小而壊常平倉之害尤大也
今國家每有大費三司所不能供者陛下輒取内藏庫
物以給之彼内藏庫者乃祖宗累世之所蓄聚以備軍
旅非常之用也使其物常如泉源流出於庫無有窮竭
<pb:KR4d0040_WYG_044-5b>
之時則可矣若本皆斂之於民以實之則有時而空矣
昔漢文帝欲作露臺召匠計之直百金上曰百金中人
十家之産也吾何以臺為太宗時兖王甞作假山召僚
屬置酒觀之翊善姚坦獨俛首不視王强使視之坦曰
坦惟見血山耳不見假山王驚問其故坦曰坦在田舍
時見州縣督稅里胥臨門捕人父子兄弟送縣笞撻血
流滿身愁苦之聲不可忍聞此假山皆民租賦所為非
血山而何是時上亦自為假山聞之遽命毁之今陛下
<pb:KR4d0040_WYG_044-6a>
令薛向於江淮為貿易以三百萬緡畀之又散青苗錢
數千萬緡其餘五十萬三十萬者固不足數爾其為露
臺假山之費不亦多乎陛下聦明仁儉固不減於漢文
帝及太宗然而視棄財物如糞土者盖未知其所從来
皆出於生民之膏血耳陛下若終信條例司所言推而
行之不肻變更以循舊貫十年之外冨室旣盡常平已
壊帑藏又空不幸有方二三千里之水旱餓殍滿野加
以四夷侵犯邉境羽書猝至戎車塞路攻戰不已轉餉
<pb:KR4d0040_WYG_044-6b>
不休當是之時民之羸者不轉死溝壑壮者不聚為盗
賊将何之矣秦之陳勝呉廣漢之赤眉黄巾唐之黄巢
皆窮民之所為也大勢旣去雖有智者不能善其後矣
臣竊惟太祖太宗躬擐甲胄櫛風沐雨䟦履山川䝉犯
矢石以為子孫成光明盛大之業如此其羙也陛下試
取臣所進歴年圖觀之自周末以来至于國初一千三
百六十有二年其間亂離板蕩則固多矣至於中外無
事不見兵革百有餘年如國朝之盛者豈易得乎此臣
<pb:KR4d0040_WYG_044-7a>
所以尤為陛下痛惜者也書曰民不静亦惟在王宫邦
君室臣竊觀方今四夷親附邉鄙不聳五糓和熟盗賊
稀簡是冝為天下和樂無事之時而中外恟恟人不自
安者無佗故也正由朝廷有制置三司條例司諸路有
提舉勾當常平廣惠倉使者争獻謀畫各矜智巧變更
祖宗法度侵奪細民常産掊斂財利以希恩寵非獨此
青苗一事而已至於欲計畝率錢顧人充役決汴水以
種稻及澆漑民田及欲洩三十六陂水募人耕佃若此
<pb:KR4d0040_WYG_044-7b>
之類不可悉數道路之人共所非&KR0015;而條例司自以為
髙竒之策書以授常平使者必欲行之天下恐其興作
之不已皆如青苗為害於民也故小大遑遑不敢自安
苟不罷廢此局則生民必無休息之期矣陛下誠能昭
然覺悟采納臣言罷制置三司條例司及追還諸路提
舉勾當常平廣惠倉使者其官貟並送審官院與合入
差遣青苗錢已散者令州縣候豐熟日催收本錢更不
取利未散者母得更散其常平倉錢糓依舊封樁令提
<pb:KR4d0040_WYG_044-8a>
㸃刑獄司管勾則太平之業依然復故矣兹事明如白
黒易如反掌陛下何憚而不為也如此臣雖盡納官爵
但得為太平之民以終餘年其幸多矣苟言不足采陛
下雖引而寘諸二府徒使天下指臣為貪榮冒寵之人
未審陛下将何所用之不勝慺慺狂愚之誠惟聖明裁
處臣光昧死再拜上䟽
　　　請自擇臺諫劄子(熈寜三年四/月十六日上)
臣竊見近日臺諌上言制置三司條例司害民及吕惠
<pb:KR4d0040_WYG_044-8b>
卿姦邪者率被責降或更加以惡名如吕公著告辭云
乃誣方鎮有除惡之謀中外聞者無不駭愕竊惟朝廷
之意無佗止欲懲戒來者使不敢復言耳國家置臺諌
官以為天子耳目唯恐政事有闕失百姓有疾苦大臣
專恣左右姦邪天子深居九重不能得聞故也今臺諫
官稍有懐剛直之志畏天下公議憂念朝廷哀閔百姓
忤犯大臣刺譏左右者陛下輒罪而逐之更使大臣自
擇所親以代其任萬一又為公論則又逐之是必得庸
<pb:KR4d0040_WYG_044-9a>
懦阿諛不知廉耻附下罔上背公死黨之人然後止耳
若言路皆此等之人則禁闥之外陛下耳目之所不及
者雖有至大之事廹切之禍陛下何從知之如此豈宗
廟社稷之福也晏子曰君所謂可臣亦曰可君所謂否
臣亦曰否若以水濟水誰能食之今陛下使大臣自擇
臺諫官大臣又取同於已者存之異於已者去之然則
陛下獨與大臣為天下足矣何必更置臺諫官也且條
例司之害民吕惠卿之姦邪天下之人誰不知之獨陛
<pb:KR4d0040_WYG_044-9b>
下與王安石未之寤耳豈可更為之黜逐臺諫以長其
威福成其氣勢臣竊為陛下寒心今臺諌官已被逐者
臣不敢留唯願陛下自擇公正剛直者布之言路以明
四目逹四聦勿使為羣下所欺蔽則天下幸甚臣受陛
下過分之恩不敢塞黙雖死怨讎之手猶賢於竊禄偷
生者也取進止
　　　論李定劄子(熈寜三年五/月二日上)
臣竊見近者朝廷除秀州推官李定為監察御史裏行
<pb:KR4d0040_WYG_044-10a>
知制誥李大臨蘇頌等累次封還詞頭數日来外間皆
言朝廷已為之寝罷今日復聞劄下舍人院須令草詞
臣竊意朝廷知大臨等旣累次封還詞頭今復草之則
為反覆必難奉詔因欲以違命之罪罪之使今後凡朝
廷所行政令羣下無敢立異者若果如此則百執事之
人自非偷合苟容者皆不得立於朝政令或有得失陛
下復何從知之晏嬰所謂以水濟水賈山引秦之季世
以戒漢文帝者正患其如此耳臣前論逐臺諌官今又
<pb:KR4d0040_WYG_044-10b>
論大臨等非敢私此數人正為國家惜言路之絶耳伏
望陛下審思而慎行之勿使聦明遂至壅蔽則天下幸
甚取進止
　　　貼黄
國家不次用人固無常法然必使衆心厭服然後為羙
是以堯舜非不聦明也其命官皆先謀岳牧旣衆言僉
同復明試以功而後用之故舉不失能而上下雍熈也
臣素不識李定實不知其行能何如陛下果知其賢何
<pb:KR4d0040_WYG_044-11a>
不且試之以漸俟其功效顯著衆皆知之然後不次擢
用則誰曰不可何必今日與臣下力較勝負殆非人君
廣大之體也
　　　乞免永興軍路苗役錢劄子¶(熈寜三年十/一月二日上)
臣奉勅差充永興軍一路安撫使臣竊見陜西百姓¶自
城綏州以来供應諸般科配及支移稅賦往近邉¶州軍
日近復有環慶事宜加之今年亢旱五稼不熟¶人户流
移者已間不少國家所冝汲汲存恤使人户¶安集臣伏
<pb:KR4d0040_WYG_044-11b>
見先所散青苗錢貧破百姓為患不細臣¶已曽累次上
言不敢重煩聖聼今又聞議者欲令州¶縣将諸色役人
一時放罷官為顧人祗應却令人户¶均定免役錢隨二
稅送納乃至單丁女户客户寺觀¶等並令均出若果行
此法其為害必又甚於青苗錢¶何則上等人户自来更
互充役有時休息今嵗嵗出<md:KR4d0040_SBCK_042-4a>¶錢是常無休息之期也下
等人户及單丁女户等從¶来無役今盡使之出錢是孤
貧鰥寡之人俱不免役¶也若錢少則不足以顧人若錢
<pb:KR4d0040_WYG_044-12a>
多則須重斂於民顧¶人不足則公家闕事重斂於民則
衆心愁怨自古以¶来徭役皆出於民今一旦變之未見
其利也且受¶顧者皆浮浪之人使之主守官物則必侵
盗使之幹¶集公事則必為姦事發則挺身逃亡無有田
宅宗族¶之累建議者亦自知其不可乃云若顧召人不
足即¶依例輪差支與逐䖏所定顧錢足了役事則自當
有人¶應募今既無人應募必是錢少不足充役是徒有
免¶役之名而役猶不免但無故普増數倍之稅也彼青
<pb:KR4d0040_WYG_044-12b>
苗錢以債與民可取其息已是困民之法今又使横<md:KR4d0040_SBCK_042-4b>¶出
數倍之稅民安有不困蹙者哉以冨庶之域猶不¶能堪
况陜西累嵗奉邉民力彫弊豈可復為無益之¶事以擾
之乎伏望聖慈特免永興軍一路青苗免役¶錢以愛惜
民力專奉邉費其餘路分則繫自朝廷裁¶酌取進止¶
　　　乞不令陜西義勇戍邉及刺充正兵劄子¶(熈寜/三年)
　　　　(十一/月上)
臣先任諌官日伏見國家棟刺陜西義勇臣累曽論¶列
<pb:KR4d0040_WYG_044-13a>
以為徒使百姓愁苦無益於用近聞環慶路用義¶勇與
西賊戰鬭望風奔潰死傷甚多致主将陷没此¶義勇不
可用之明騐也臣竊聞議者猶欲教閲義勇¶以抗西
賊若止令州縣教閲守䕶郷土猶於人情不¶至大擾若
發以戍邉或如慶厯中刺為正兵則衆人<md:KR4d0040_SBCK_042-5a>¶覩環慶二敗
譬如無罪往就死地恐於人情大有不¶安國家旣重賦
斂以盡其財又逼之戰鬭以絶其命¶是驅良民使為盗
賊也彼為官軍則惜生故望風退¶走彼為盗賊則必死
<pb:KR4d0040_WYG_044-13b>
自可以一敵百臣恐今日教之¶挽射擊刺乃佗日為盗
之資也廟堂之議臣所不得¶知萬一有之詔下之日臣
論列不及况當逺離朝廷¶故不得不先事而言也取進
止¶
　　　乞留諸州屯兵劄子¶(熈寜三年/十一月上)
臣奉勅充永興軍一路兵馬都緫管安撫使臣竊聞¶本
路十州所管屯駐禁軍至少大率皆是縁邉就糧¶兵士
常時分為上下畨有一半在逐州或遇邉上稍¶有警急
<pb:KR4d0040_WYG_044-14a>
則盡皆抽去逐州並無守把兵士臣竊惟天下<md:KR4d0040_SBCK_042-5b>¶事不可
忽必須思患豫防戎狄犯邉雖當竭力捍禦¶然腹内州
軍豈可全無武備况逐州皆有軍資甲仗¶市邑民居萬
一犬羊奔突間諜内應或盗賊乗虚姦¶人竊發其本州
官吏手下無兵雖有智勇将安所施¶臣愚以為逐州冝
各添一指揮禁軍屯駐内永興軍¶為關中根本冝添兩
指揮若朝廷别無兵士可以差¶撥只乞於縁邉就糧兵
士内依此數目皆留在逐州¶屯駐邉上更不得勾抽所
<pb:KR4d0040_WYG_044-14b>
貴緩急不至失備取進止¶
　
　
　
　
　
　
　<md:KR4d0040_SBCK_042-6a>¶傳<md:KR4d0040_SBCK_042-8a>¶家<md:KR4d0040_SBCK_043-1a>¶集巻四十四¶

<pb:KR4d0040_WYG_045-1a>
欽定四庫全書
　傳家集巻四十五　　　　宋　司馬光　撰
　　章奏二十八¶
　　　諌西征䟽¶(熈寜四年正/月一¶日<md:KR4d0040_SBCK_043-1b>¶上)<md:KR4d0040_SBCK_043-3a>¶月日具位臣光謹昧死再拜上䟽皇帝陛下臣以不¶材
誤承朝廷委用待罪長安兼領一路十州兵民大¶柄朝
辭之日伏蒙陛下面諭以凢邉防事機及朝廷¶得失有
所聞見令一一奏聞臣受命以来且愧且懼¶所愧者聖
<pb:KR4d0040_WYG_045-1b>
知深厚責任至重所懼者智識淺短無以<md:KR4d0040_SBCK_043-3b>¶堪稱夙夜疚
心不敢寜居臣自入境以来見流移之¶民道路相望詢
訪閭里皆云今夏大旱禾苗枯瘁河¶渭以北絶無所收
獨南山之下稍有所存而入秋霖¶雨經月不霽禾雖有
穗往往無實雖有實往往無米¶雖有米率皆細黒一斗
之粟舂簸之後不過得米三¶四升糓價踵貴民間累年
困於科調素無積蓄不能¶相贍以此須至分房减口就
食西京襄鄧商虢等州¶或庸賃客作或燒炭採薪或乞
<pb:KR4d0040_WYG_045-2a>
匄剽竊以度朝夕當¶此之際國家惟宜鎮之以静省息
諸事减節用度則¶租稅自輕徭役自少逋負自寛科率
自止四患旣除¶民力自足民財自饒閭里自安流亡自
還固不待陛¶下憂勤於中宰相劬勞於外然後人人得
其所也苟<md:KR4d0040_SBCK_043-4a>¶或不然國家雖欲輕租稅寛逋負其所費之
財何由¶可得雖欲少徭役止科率其所營之事何由可
成四¶患不除雖日下㤙澤之詔民猶不免於流移轉死
也¶盖欲止沸者莫若絶薪欲安民者莫若省事此目前
<pb:KR4d0040_WYG_045-2b>
之騐非難知也臣到官以来伏見朝廷及宣撫等司¶指
揮分義勇作四畨欲令以此於縁邉戍守選諸軍¶驍銳
及募閭里惡少以為竒兵造乾糧皺飯布囊力¶車以偹
餽運悉取嵗賜秉常之物散給縁邉諸路又¶竭内地府
庫甲兵財物以助之且以永興一軍(一作/路)言之¶所發人
馬甲八千副錢九萬貫銀二萬三千両銀盌¶六千枚其
餘細瑣之物不可勝數動皆廹以軍期上¶下相驅急於
星火官吏狼狽下民驚疑皆云國家将<md:KR4d0040_SBCK_043-4b>¶以今春大舉六
<pb:KR4d0040_WYG_045-3a>
師長驅深入以討秉常之罪臣以踈¶賤不得預聞廟堂
之議未知兹事為虚為實昨者親¶承徳音以為方今邉
計唯冝謹嚴守備俟其入冦則¶堅壁清野使之来無所
得兵疲食盡可以坐收其弊¶臣退而思念聖謀髙逺深
得王者御戎狄之道實天下¶之福及到關中乃見凡百
䖏置皆為出征調度臣不¶知有司在外不諭聖意以致
有此張皇将陛下黙運¶神筭不令愚賤之臣得聞其實
也臣不勝惶恐晝則¶忘食夜則廢寝心寒股栗竊為陛
<pb:KR4d0040_WYG_045-3b>
下危之夫兵者凶¶噐聖人不得已而用之自古以来國
家冨彊将良卒¶精因人主好戰不已以致危亂者多矣
况今公私困¶竭将愚卒懦乃欲驅之塞外以捕狡悍之
虜其無功<md:KR4d0040_SBCK_043-5a>¶必矣豈惟無功兼後患甚多不可盡言也若
朝廷初¶無出征之意則何為坐散府庫之財疲生民之
力訖¶無分毫之事萬一将来虜騎入冦府庫已竭民力
已¶困将何以禦之臣先任御史中丞日朝廷将興綏州¶
之役臣曽上言國家先當舉百職修庻政安百姓實¶倉
<pb:KR4d0040_WYG_045-4a>
庫選将帥立軍法練士卒精噐械八事皆備然後¶可以
征伐四夷今此八事未有一者勝於曩時而况¶關中饑
饉十室九空為盗賊者紛紛已多縣官倉庫¶之積所餘
無幾乃欲輕動大衆横挑猛敵此臣之所¶大懼也或者
又云國家未討秉常先欲試兵誅一小¶族若果如此尤
為不可何則今者竭關中之財力大¶興師衆乃捨有罪
之彊冦誅無辜之小種勝之不武<md:KR4d0040_SBCK_043-5b>¶不勝為笑将無以復
號令戎狄矣此二䇿者皆為不¶可伏望陛下深鍳安危
<pb:KR4d0040_WYG_045-4b>
之機消之於未萌救之於未¶形速下明詔撫諭關中之
民以朝廷不為出征之計¶其義勇更不分畨於縁邉戍
守亦不選募竒兵凡諸¶調發為餽運之具者悉令停罷
愛惜内地倉庫之儲¶以備春深賙救飢窮之人如此豈
惟生民之幸亦社¶稷之福也臣不勝憂迫直輸赤誠惟
陛下裁察臣光¶昧死再拜上䟽¶
　　　<md:KR4d0040_SBCK_045-1a>¶應詔言朝政闕失状¶(熈寜七年四/月十八¶日上)¶
右臣准西京牒准三月三十日詔勅朕涉道日淺晻¶于
<pb:KR4d0040_WYG_045-5a>
致治政失厥中以干隂陽之和乃自冬迄春旱暵<md:KR4d0040_SBCK_045-1b>¶為虐
四海之内被災者廣間詔有司損常膳避正殿¶冀以塞
眚消變歴日滋乆未䝉休應嗷嗷下民大命¶近止中夜
以興震悸靡寜永惟其咎未知攸出意者¶朕之聴納不
得於理歟獄訟非其情歟賦斂失其節¶歟忠謀讜言欝
於上聞而阿諛壅蔽以成其私者衆¶歟何嘉氣之乆不
效也應中外文武臣寮並許實封直¶言朝政闕失朕将
親覽考求其當以輔政理三事大¶夫務悉心交儆成朕
<pb:KR4d0040_WYG_045-5b>
志焉臣伏讀詔書喜極以泣昔¶成湯以六事自責今陛
下以四事求諌聖人所為異¶世同符凡詔書所言皆即
日之深患陛下旣已知之¶羣臣夫復何云曽子曰尊其
所聞則髙明矣行其所¶知則光大矣陛下誠知其如是
復能斷志無疑不為<md:KR4d0040_SBCK_045-2a>¶左右所移則安知今日之災沴不
如太戊之桑糓髙¶宗之雊雉成王之雷風宣王之旱魃
更為宗廟生民¶之福乎然自詔下以来臣不知中外之
臣亦有以當¶今之急務生民之疾苦力為陛下别白言
<pb:KR4d0040_WYG_045-6a>
之者乎盖¶必有之矣而臣未得聞也臣竊不自揆伏念
父子受¶國厚恩備位侍從曏在朝廷屢以狂瞽塵浼聖
聦間¶以衰疾自求閒官不敢復預國家之議四年於兹
矣¶幸遇陛下發不世之詔問以朝政闕失斯實千載一¶
時古人雖在畎畝猶不忘君况居位食禄者乎是以¶不
敢畏當塗避衆怒愛㣲軀保妻子心知時事之可¶憂而
塞嘿不言也竊觀陛下英睿之性希世少倫即¶位以來
鋭精求治耻為繼體守文之常主髙欲慕堯<md:KR4d0040_SBCK_045-2b>¶舜之隆下
<pb:KR4d0040_WYG_045-6b>
不失漢唐之盛擢俊傑之才使之執政言¶無不聴計無
不從所譽者超遷所毁者斥退垂衣拱¶手聴其所為推
心置腹人莫能間雖齊桓公之任¶管仲蜀先主之任諸
葛亮殆不及也執政者亦悉心¶竭力以副陛下之欲耻
為碌碌守法循故事之臣毎¶以周公自任是冝百度交
正四民豐樂頌聲旁洽嘉¶瑞沓至乃其效也然六年之
間百度紛擾四民失業¶怨憤之聲所不忍聞災異之大
古今罕比其故何哉¶豈非執政之臣所以輔陛下者未
<pb:KR4d0040_WYG_045-7a>
得其道歟所謂未¶得其道者在於好人同已而惡人異
已是也陛下旣¶全以威福之柄授之使之制作新法以
利天下是冝¶與衆共之捨短取長以求盡善而獨任已
意惡人攻<md:KR4d0040_SBCK_045-3a>¶難羣臣有與之同者則擢用不次與之異者
則禍辱¶隨之人之情誰肯棄福而取禍去榮而就辱於
是天¶下之士躁於冨貴者翕然附之争勸陛下益加委
信¶順從其言嚴斷刑罰以絶異議如是者往往立取羙¶
官比年以来中外執事權者皆此屬矣其懐忠直守¶廉
<pb:KR4d0040_WYG_045-7b>
耻者皆擯斥廢棄或罹罪譴無所容立至於臺諫¶之官
天子耳目所以規朝政之闕失糾大臣之専恣¶此陛下
所當自擇而亦使執政擇之彼專用其所親¶愛之人或
小有違忤即加貶逐以懲後来必得佞諛¶之尤者然後
使為之如是則政事之愆謬羣臣之姦詐¶下民之疾苦
逺方之寃抑陛下何從得聞見之乎又¶奉使詢訪利害
於四方者亦其所親愛之人皆先禀<md:KR4d0040_SBCK_045-3b>¶其意指憑其氣勢
以驅廹州縣之吏善惡繫其筆端¶升黜由其脣吻州縣
<pb:KR4d0040_WYG_045-8a>
之吏承迎奉順之不贍何暇¶與之講利害立同異哉其
入奏則云州縣守宰咸¶以為便經乆可行陛下但見其
文書粲然可觀以謂¶法之至善詢謀僉同豈知其在外
之所為哉或者更¶増為條目務求新巧互陳利病各事
改張使畫一之¶法日殊月異乆而不定吏民莫知所從
盖由襲故則¶無功出竒則有賞彼皆進身之私計非有
益國便民¶之志也又令使者督責所在監司監司督責
州縣上¶下相驅競為苛刻奉行新法稍不盡力則謂之
<pb:KR4d0040_WYG_045-8b>
非才不職及沮壊新法立行停替或未熟新法¶誤有違
犯皆不理赦降去官與犯贓者罪同而重於¶犯私罪者
州縣之吏唯奉行文書救免罪戾之不暇<md:KR4d0040_SBCK_045-4a>¶民事不復留
心矣又潜遣邏卒聴市道之人謗議者¶執而刑之又出
牓立賞募人告捕誹謗朝政者臣不¶知自古聖帝明王
之政固如是耶昔堯稽于衆舍已¶從人舜戒羣臣予違
汝弼汝無面從退有後言此其¶所以為帝王稱首者也
秦惡聞其過殺直諌之士禁¶偶語之人及其禍敗行道
<pb:KR4d0040_WYG_045-9a>
之人皆知之而已獨不知¶此所以為萬世戒者也子産
相鄭鄭人游于郷校以¶論執政然明請毁之子産曰何
為夫人朝夕退而㳺¶焉以議執政之善否其所善者吾
則行之其所惡者¶吾則改之是吾師也若之何毁之我
聞忠善以損怨¶不聞作威以防怨豈不遽止然猶防川
大决所犯傷¶人必多吾不克救也不如小决使道不如
吾聞而藥<md:KR4d0040_SBCK_045-4b>¶之也何今之執政異於古之執政乎齊景公
謂梁&KR0588;¶㩀曰惟㩀與我和夫晏子對曰㩀亦同也焉得
<pb:KR4d0040_WYG_045-9b>
為和¶和如&KR0245;焉水火醯醢鹽梅以烹魚肉宰夫和之齊
之¶以味濟其不及以洩其過君子食之以平其心君臣¶
亦然君所謂可而有否焉臣獻其否以成其可君所¶謂
否而有可焉臣獻其可以去其否是以政平而不¶干民
無爭心今㩀不然君所謂可㩀亦曰可君所謂¶否㩀亦
曰否若以水濟水誰能食之今朝廷之臣對揚¶啓沃亦
有異於梁丘㩀者乎衞君言計非是而羣臣¶和者如出
一口子思曰以吾觀衞所謂君不君臣不¶臣者也人主
<pb:KR4d0040_WYG_045-10a>
自臧則衆謀不進事是而臧之猶却衆¶謀况和非以長
惡乎夫不察事之是非而悦人賛已<md:KR4d0040_SBCK_045-5a>¶闇莫甚焉不度理
之所在而阿諛求容諂莫甚焉君¶闇臣諂以在民上民
不與也若此不已國無類矣子¶思言於衞侯曰君之國
事将日非矣出言自以為是¶而卿大夫莫敢矯其非卿
大夫出言自以為是而士¶庻人莫敢矯其非君臣旣自
賢矣而羣下同聲賢之¶賢之則順而有福矯之則逆而
有禍如此則善安從¶生今執政主新法羣下同聲賢之
<pb:KR4d0040_WYG_045-10b>
有以異於衞國之¶政乎是以士大夫憤懣欝結視屋竊
歎而口不敢言¶庻人飢寒憔悴怨嗟號泣而無所控告
此則陛下所¶謂忠謀讜言欝於上聞而阿諛壅蔽以成
其私者也¶苟忠讜退伏阿諛滿側而望百度之正四民
之樂頌¶聲之洽嘉瑞之臻固亦難矣方今朝之闕政其
大者<md:KR4d0040_SBCK_045-5b>¶有六而已一曰廣散青苖錢使民負債日重而縣
官¶實無所得二曰免上户之役斂下户之錢以養浮浪
之¶人三曰置市易與細民爭利而實耗散官物四曰¶中
<pb:KR4d0040_WYG_045-11a>
國未治而侵擾四夷得少失多五曰結保甲教習¶凶噐
以疲擾農民六曰信狂狡之人妄興水利勞民¶費貯若
其佗瑣瑣米鹽之事皆不足為陛下道也捨¶其大而言
其細捨其急而言其緩外有獻替之迹内¶懐附㑹之心
是姦邪之尤者臣不敢為也凡此六者¶之為害人無貴
賤愚智莫不知之乃至陛下左右前¶後之臣日譽新法
之善者其心亦知其不可但欲希¶合聖心附㑹執政盗
貴冨耳一旦陛下之意移則彼¶之所言亦異矣臣今不
<pb:KR4d0040_WYG_045-11b>
敢復費簡札叙利害以煩聖<md:KR4d0040_SBCK_045-6a>¶聴但願陛下勿詢阿諛之
黨勿徇權臣之意斷志罷¶之必有能為陛下言其詳者
矣此六者之中青苗免¶役錢為害尤大夫力者民之所
生而有也糓帛者民¶可耕桑而得也至於錢者縣官之
所鑄民不得私為¶也自未行新法之時民間之錢固已
少矣冨商大賈¶藏鏹者或有之彼農民之冨者不過占
田稍廣積糓¶稍多室屋修完耕牛不假而已未甞有積
錢巨萬¶於家者也其貧者藍縷不蔽形糟糠不充腹秋
<pb:KR4d0040_WYG_045-12a>
指夏¶熟夏望秋成或為人耕種資採拾以為生亦有未
甞¶識錢者矣是以古之用民各囙其所有而取之農¶民
之役不過出力稅不過糓帛及唐末兵興始有稅¶錢者
故白居易譏之曰私家無錢鑪平地無銅山言<md:KR4d0040_SBCK_045-6b>¶責民以
所無也今有司為法則不然無問市井田野¶之民由中
及外自朝至暮唯錢是求農民值豐嵗賤¶糶其所収之
糓以輸官比常嵗之價或三分减二於¶斗斛之數或十
分加二以求售於人若值凶年無糓¶可糶吏責其錢不
<pb:KR4d0040_WYG_045-12b>
已欲賣田則家家賣田欲賣屋則¶家家賣屋欲賣牛則
家家賣牛無田可售不免伐桑¶棗撤屋材賣其薪或殺
牛賣其肉得錢以輸官一年¶如此明年将何以為生乎
故自行新法以來農民尤¶被其患農者天下之本農旣
失業餘民安所取食哉¶今貨益重物益輕年雖饑糓不
甚貴而民倍困為國¶計者豈可不少思其故哉此皆歛
錢之咎也北盡塞¶表東被海涯南踰江淮西及卭蜀自
去歲秋冬絶少<md:KR4d0040_SBCK_045-7a>¶雨雪井泉溪澗往往涸竭二麥無收民已
<pb:KR4d0040_WYG_045-13a>
絶望孟夏¶過半秋種未入中户以下大抵乏食採木實
草根以¶延朝夕若又如是數月将如何哉當此之際而
州縣¶之吏督廹青苗助役錢不敢少緩鞭笞縲紲唯恐
不¶迨婦子遑遑如在湯火之中號泣呼天無復生望臣¶
恐鳥窮則啄獸窮則攫民困窮已極而無人救恤羸¶者
不轉死溝壑壮者不聚為盗賊将何之矣若東西¶南北
所在嘯聚連羣結黨日滋月蔓彌漫山澤蹈藉¶城邑州
縣不能禁官軍不能討當是時方議除去新¶法将奚益
<pb:KR4d0040_WYG_045-13b>
哉緑林赤眉黄巾黒山之徒自何而有皆¶疲於賦斂復
值饑饉窮困無聊之民耳此乃宗廟社¶稷之憂而廟堂
之上方晏然自得以為太平之業八<md:KR4d0040_SBCK_045-7b>¶九已成此臣所為
痛心疾首晝則忘食夜則忘寝不¶避死亡欲黙不能者
也易復之初六曰不逺復無祗¶悔元吉言過而能改雖
悔不大也其上九曰迷復凶¶有災眚用行師終有大敗
以其國君凶至于十年不¶克征言迷而不復凶且有災
於君道尤不利也昔秦¶穆公敗於殽作秦誓曰唯古之
<pb:KR4d0040_WYG_045-14a>
謀人則曰未就予忌¶唯今之謀人姑将以為親雖則云
然尚猷詢兹黄髪¶則罔所愆盖悔弃老成之逺慮用利
口之淺謀以取¶覆敗而思補其過也故能終雪前耻彊
霸西戎漢武¶帝征伐四夷中國虚耗賊盗羣起又喪貳
師之軍乃¶下哀痛之詔曰廼者以縛馬書徧示丞相御
史二千¶石諸大夫郎為文學者皆以虜自縛其馬不祥
甚哉<md:KR4d0040_SBCK_045-8a>¶公車方士太史太卜皆以為吉今計謀卦兆皆反
謬¶盖始寤公卿方士之諂諛對不以誠致誤國事有悔
<pb:KR4d0040_WYG_045-14b>
于心也故禁苛暴止擅賦力本農天下復安自國家¶行
新法以來天下之人心祈口禱唯冀陛下之覺悟¶而拯
救其失以蘇疲民如望上天之膏澤日復一日以至¶于
今及今改之猶可救也過是則民力屈竭一旦渙然離¶
散乃始勞心安集豈不難哉竊觀陛下詔書寅畏天災
深¶自咎責丁寜懇惻以求至言是陛下已知前日之失
而欲¶有所改為也若徒著之空文而於新法無所變更
是猶臨¶鼎哀魚之爛而益薪不已将何補哉陛下誠能
<pb:KR4d0040_WYG_045-15a>
垂日月之¶明奮乾剛之斷放逺阿諛勿使壅蔽自擇忠
讜為臺諌¶官收還威福之柄悉從已出詔天下青苗錢
勿復散其見<md:KR4d0040_SBCK_045-8b>¶在民間逋欠者計從初官本分作數年催
納更不收¶利息其免役錢盡除放差役並依舊法罷市
易務其所¶積貨物依元買價出賣所欠官錢亦除利催
本罷拓土¶開境之兵先阜安中國然後征伐四夷罷保
甲教閲¶使服田力穡所興修水利委州縣相度凡利少
害多¶者悉罷之如此則中外讙呼上下感悦和氣薫蒸
<pb:KR4d0040_WYG_045-15b>
雨¶必霑洽矣彼阿諛之人附㑹執政者皆縁新法以得¶
冨貴若陛下以為非而捨之彼如魚之失水必力争¶固
執而不肯移願陛下勿問之也臣竊聞陛下以旱¶暵之
故避殿撤膳其焦勞至矣而民終不預其澤不¶若罷此
六者立有溥博之徳及於四海也又聞京師¶近雖獲雨
而畿甸之外旱氣如故王者以四海為家<md:KR4d0040_SBCK_045-9a>¶無有逺近皆
陛下之赤子願陛下雖徇羣臣之請御¶正殿復常膳猶
應兢兢業業憂勞四方不遽自覺以¶為無復災也又諸
<pb:KR4d0040_WYG_045-16a>
州縣奏雨往往止欲觧陛下之焦¶勞一寸則云三寸三
寸則云一尺多不以其實不可不¶察也又聞青苗之法
災傷及五分則倚閣其間官吏¶不仁者至有抑遏百姓
止放四分以下稅此尤可罪¶者也臣在冗散之地若朝
政小小得失臣固不敢預¶聞今坐視百姓困於新法如
此将為朝廷深憂而陛¶下曽不知之又今年以來臣衰
疾寝増恐萬一溘先¶朝露齎懐忠不盡之情長抱恨於
黄泉是以冒死一¶為陛下言之儻陛下猶棄忽而不之
<pb:KR4d0040_WYG_045-16b>
信此則天也臣¶不敢復言矣干冒宸扆臣無任懇切惶
懼之至
　　<md:KR4d0040_SBCK_045-9b>¶　薦范祖禹狀(元豐七年/<md:KR4d0040_SBCK_045-10b>¶十二月上)¶
右臣伏以報國之忠莫如薦士負國之罪莫如蔽賢¶臣
伏見奉議郎同編修資治通鑑范祖禹智識明敏¶而性
行温良如不能言好學能文而謙晦不伐如無¶所有操
守堅正而圭角不露如不勝衣祖禹乃今正¶議大夫致
仕范鎮兄孫自祖禹年未二十為舉人時<md:KR4d0040_SBCK_045-11a>¶臣巳識之今
<pb:KR4d0040_WYG_045-17a>
年四十餘行義完固常如一日祖禹¶所為本末無如臣
最熟知臣於熈寜三年奏祖禹自¶前知資州龍水縣事
同修資治通鑑至今首尾一十¶五年由臣頑固編集此
書乆而不成致祖禹淹回沉¶淪不得早聞逹於朝廷而
祖禹安恬静黙如可以終¶身下位曽無滯留之念臣誠
孤陋所識至少於士大¶夫間罕遇其比况如臣者逺所
不及凡臣所言莫非¶據實不敢溢美今所修書已畢祖
禹應歸吏部别授¶差遣臣竊為朝廷惜此良寳委棄榛
<pb:KR4d0040_WYG_045-17b>
莽伏望皇帝陛¶下特賜采㧞或使之供職祕省觀其述
作或使之入¶侍經筵察其學行自餘進用繫自聖忠如
䝉朝廷擢¶用後有不如所舉臣甘與之同罪<md:KR4d0040_SBCK_045-11b>¶　　　再乞西京留臺狀¶(元豐八年/二月上)
右臣先於元豐五年九月二十六日受勅提舉西京¶嵩
山崇福宮候滿三十箇月不候替人發來赴闕至¶今月
此任當滿伏念臣性雖至愚粗甞從學平生所¶守不敢
忘信雖遇布衣未甞妄語况於朝廷豈敢欺¶罔臣今年
<pb:KR4d0040_WYG_045-18a>
六十有七耳目手足雖未全衰數年以來昏¶忘特甚舉
錯云為動多差繆使之臨繁處劇實所不¶堪非敢愛身
必恐敗事但臣前後提舉崇福宫已經¶四任坐享俸給
全無所掌今復有求匄實自愧心竊¶見西京留司御史
臺及國子監比於宫觀粗有職業¶伏望聖慈俯加矜察
特於上件兩處差遣内除授一¶任庻使竊禄庇身以養
殘年則陛下愛物曲盡始終<md:KR4d0040_SBCK_045-12a>¶之賜㣲臣陳力兩遂公私
之便
<pb:KR4d0040_WYG_045-18b>
　　　乞奔神宗皇帝喪狀¶(元豐八年三/月十七日上)
右臣先任提舉西京嵩山崇福宫於今年二月任滿¶臣
以數年以來昏忘特甚臨繁處劇實所不堪尋具¶狀奏
陳乞於西京留司御史臺及國子監内除授臣一¶任未
奉朝㫖間於今月七日忽奉遺制大行皇帝奄¶弃天下
臣哀荒摧絶無地自處伏念臣自先帝踐阼以¶來過䝉
知待特出倫軰首寘翰苑繼處憲臺亦甞承¶乏俾佐樞
府臣自知非才不敢冒居力辭事任願就¶冗散亦荷矜
<pb:KR4d0040_WYG_045-19a>
容曲從所欲養以俸禄不責職業優游¶自便十有五年
近者書成又叨進職褒嘉賜賚皆踰¶等比聖㤙汪洋天
隆地厚未足為諭奉諱之初即欲<md:KR4d0040_SBCK_045-12b>¶號哭奔走徑詣京師
奉望梓宫展臣子之誠萬分之¶一又念國朝故事如昭
厚二陵未甞有近臣奔喪之¶例加以前已乞留臺國子
監未奉進止彷徨疑慮不¶敢輒行今竊聞觀文殿學士
孫固資政殿學士韓維¶已至闕下臣方自咎責不敢寜
居已於今月十七日¶起離西京欲乞亦赴闕廷隨百官
<pb:KR4d0040_WYG_045-19b>
班入臨見於前路¶聴候指揮¶
　　　申宣撫權住製造乾糧皺飯狀(熈寜三年十/二月一日上)
准都轉運司牒准宣撫使衙劄子¶節文製造乾糧州軍
将&KR1291;一斗變造乾糧五斤仍量支與柴錢勘㑹近准宣
撫使衙劄子節文指揮沿邉四路十四州軍并近裏永
興軍河中府同耀乾州鳳翔府等州軍變造&KR1291;餅皺飯
當司已兩次牒逐州軍疾早變造施行去訖今又准前
項宣撫使衙劄子已牒逐州将&KR1291;一斗變造乾糧五斤
<pb:KR4d0040_WYG_045-20a>
仍量支與柴錢如闕&KR1291;即疾速計置收糴變造乾糧所
是柴錢斟量支給施行去訖牒請照㑹施行者
　右具如前勘會先准中書劄子節文奉聖㫖今後起
　發義勇赴沿邉戰守並令自齎備一月口食與折将
　來本户稅物若不能自備只乞於起發州軍預請一
　月口食齎往者亦聴又勘會永興軍近准都轉運使
　司牒准宣撫使衙劄子近准朝㫖義勇上畨令附帯
　乾糧一秤至屯戍州軍須合預行變造乾糧准備支
<pb:KR4d0040_WYG_045-20b>
　遣附帯前去右劄送陜西轉運司檢會近降義勇分
　畨條貫指揮㳂邉四路十四州軍并近裏永興河中
　同耀乾鳯翔六州府速行勘會義勇所居縣分近便
　省倉斛斗内有&KR1291;粟或白米便約義勇合附帯乾糧
　秤數中停變造&KR1291;餅皺飯如見在&KR1291;數不多即一色
　變造皺飯仍趂此時月造下兩畨令附帯數目免致
　非時蒸㬠易為損惡仍毎乾糧一秤破係官布造袋
　子封印如法收將來義勇上畨日依數附帯者光竊
<pb:KR4d0040_WYG_045-21a>
　詳義勇戍守之時毎人逐日給米二升半其一月口
　食七斗五升若更加乾糧一秤并噐械衣装盤纒等
　物竊慮一人之力難以勝任兼今來變造乾糧皺飯
　須至差配百姓當此饑饉民間不易之際雖云量支
　柴薪亦不能全無搔擾况即今諸縣官倉&KR1291;米至少
　昨准朝㫖散支第四等第五等闕食人户各二石尚
　未有備若更造乾糧皺飯即将來二三月間正當闕
　食之際更將何物可以救濟必見大叚失所竊見慶
<pb:KR4d0040_WYG_045-21b>
　厯年中議欲出兵討伐元昊亦曽令陜西諸州製造
　乾糧皺飯萬數不少後來旣不出兵其乾糧皺飯所
　在堆積經年朽腐不可復食盡為棄物今官中錢糓
　比於慶厯年尤更難得若復造此物徒使公私勞費
　卒無所用誠為可惜又國家備邉若止於戍守則㳂
　邉自有倉廪無用乾糧皺飯今來承准指揮製造上
　件乾糧皺飯仍令十日一申倉卒取辦竊慮百姓猜
　疑以為國家又欲出兵必致逺近驚憂無由觧諭至
<pb:KR4d0040_WYG_045-22a>
　時不為便穏光已指揮本路前項五州軍且未令造
　乾糧皺飯更聴候宣撫衙指揮去訖謹具狀申宣撫
　使衙伏望裁酌早賜指揮
　　　乞罷修腹内城壁樓櫓及噐械狀(熈寜四年正/月三日上尋)
　　　　(得㫖/依奏)
准熈寜三年十一月初七日准樞宻院劄子節文檢會
近為麟府路豐州及外堡寨官吏弛慢不職不修完城
池樓櫓噐甲等已奉聖㫖降官等第斷遣及劄與三路
<pb:KR4d0040_WYG_045-22b>
轉運司徧牒轄下沿邉州軍知委去訖近又據陜西路
提刑宣撫司奏華州甲仗庫弓弩不堪盖是監官并本
州官貟全不用心㸃檢有誤緩急使用其鈐轄盧戭坐
受優俸空占當直兵士略不營職朝廷已令鄜延路經
略司舉官差替盧戭其華州甲庫弓弩不堪本州當職
官貟全不用心㸃檢仍宣撫司差官取勘聞奏竊慮諸
路亦有不修完城壁噐甲等去處奉聖㫖令河東河北
陜西經略安撫司指揮轄下州軍委官吏子細㸃檢須
<pb:KR4d0040_WYG_045-23a>
管日近修完城壁樓櫓堅固噐甲精利如將來朝廷専
差官㸃檢得却有未修城壁樓櫓噐甲等其應干官吏
必當依此重行斷遣劄付本司者尋依准朝㫖行下本
路諸州軍施行近准虢州申州司勘會本州雖係陜西
路即不係近邉州軍其州城從來並不曽有敵樓戰棚
為自來霖雨損壊摧塌及無兵功累年不曽修築今來
亦不敢専擅役夫修築已牒在城兵馬都監吕士宣重
行檢計損壊城邑去處才候檢計到合使人功物料别
<pb:KR4d0040_WYG_045-23b>
具狀供申乞差兵夫次及據觧州申准兵馬監押狀申
准州牒備録到安撫使司牒内坐到聖㫖指揮修完城
壁樓櫓等尋將帯壕寨木匠作頭等檢計外羅城面上
只有更屋二十三座並係年深倒塌及城壁墜倒乆來
亦不曽泥補修完伏乞據狀申上衙乞差官計料修城
人工及剏添樓櫓免致將來朝廷差官檢視見並不修
完城壁及剏盖樓櫓虚負責降停替州司勘會舊來城
上並無樓櫓即目城面上濶處只及四五尺以來今若
<pb:KR4d0040_WYG_045-24a>
指揮使行剏造又縁合使人工材料數目不少今來未
敢専擅剏修伏候指揮
　右謹具如前勘會管下永興等一十州軍城壁内有
　乆來已行安置樓櫓完備亦有城壁低下薄怯全未
　有樓櫓去處其逐州官吏旣准上項朝㫖及見麟府
　豐州官吏以不修完城壁櫓樓噐甲降官等第斷遣
　并華州官吏差替取勘仍恐朝廷非時差官㸃檢例
　各畏懼争欲日近興功完葺以避譴責伏縁營造樓
<pb:KR4d0040_WYG_045-24b>
　櫓須藉城基厚濶方可安置今來觧虢兩州城壁皆
　稱濶處只及四五尺似此之類須是先貼築城基方
　可剏修樓櫓若非大叚興功無以辦濟况今本路州
　軍全闕廂軍應急差使官庫亦闕見錢收買材料若
　是差役人夫配率材料又縁陜西州軍已是去嵗夏
　麥薄收秋苖旱損當此饑饉人户流移之際若更如
　此差擾必是轉難存濟兼永興軍一路州軍盡在腹
　裏去沿邉絶逺設若蕃賊入冦亦未能卽到逐州軍
<pb:KR4d0040_WYG_045-25a>
　城下其樓櫓修下數年不用不免損壊今來若盡令
　與沿邉州軍一例須管日近修完城壁樓櫓堅固噐
　甲精利顯見官私虚有勞費欲乞朝廷特降指揮其
　㳂邉及次邉州軍即一依近降朝㫖修完所有腹内
　州軍城壁樓櫓并候将來豐熟以漸營葺其噐甲即
　㨿不堪數目逐旋勒作院人匠依程課修整務令精
　利所貴公私皆得辦濟
　　　乞不添屯軍馬(熈寜四年正/月八日上)
<pb:KR4d0040_WYG_045-25b>
今月七日准熈寜三年十二月二十九日陜西河東路
宣撫使司劄子本司近已具奏聞乞於永興軍邠州河
中府三州軍易得糧草之處别添屯軍馬選差将官専
切訓練逐路不得句抽専聴宣撫司節制内一項乞於
永興軍駐劄兵馬差本司准備差使莊宅使趙瑜充永
興軍路都鈐轄與知府専管訓練者
　右具如前臣勘會永興軍所管今年正月一日見在
　軍糧麤細色斛斗共三十六萬九千七百石二斗四
<pb:KR4d0040_WYG_045-26a>
　升據即目本府見¶駐泊及就糧并本城兵貟糧食及
　官僚請俸等共約支得向去一十七箇月半馬料三
　萬七千六百五十二石四斗二升約支得向去一十
　五箇月有餘稈草四十萬六千二百二十二束約支
　得一十三箇月半有餘此只是據見在軍馬約度即
　不知今來所添屯軍馬計多少數目若只添一倍之
　時其人粮只約支得八箇月有餘馬料只約支得七
　箇月有餘稈草只支得六箇月有餘所添更多所費
<pb:KR4d0040_WYG_045-26b>
　尤廣又先准中書劄子奉聖㫖令體量應災傷人户
　委的飢乏不能自存者仰發省倉斛斗據第四第五
　以下人户各借二石今勘會永興軍諸縣第四等以
　下闕食人户約及十餘萬户若毎户支二石共計合
　支二十餘萬石其外縣雖有粮草亦是數目不多更
　難支充貸糧若並令在府省倉請領又更减却此數
　即軍糧約支更不及得上項月數况去年陜西經夏
　大旱入秋霖雨五糓例皆不熟其永興軍放稅多者
<pb:KR4d0040_WYG_045-27a>
　至七八分即今毎斗白米價錢一百文足稈草毎束
　價錢二十七文足雖差官開場糴買只糴得白米九
　百餘石稈草全無兼勘會軍資庫日近雜支錢盡底
　支絶准轉運司牒将三司提刑司鹽馬司封樁錢盡
　數充雜支錢止及四萬餘貫除支¶毎月料錢及軍府
　諸般使用並不住准轉運司牒支撥往㳂邉州軍及
　應副收買軍期物色見今無錢支與和糴場糶買糧
　草豈得謂之易得糧草之處臣竊謂大凡添屯軍馬
<pb:KR4d0040_WYG_045-27b>
　先須約度本處糧草可以贍養與否今來關中饑饉
　倉庫空虚贍養舊兵猶恐¶不足更添<md:KR4d0040_SBCK_045-13a>¶新者何以枝梧
　¶雖朝廷更於左藏庫内藏庫支撥銀紬絹等降下本
　路添助支費亦不免令州縣配賣與百姓轉増貧困
　况糧草是重滯之物不可從逺處興販得來須本處
　土地所生方可計置今饑饉如此雖多積金銀髙估
　物價令轉運司與州縣多方擘畫其日下所要糧草
　何由可得况即今民間闕食流移死亡者已為不少
<pb:KR4d0040_WYG_045-28a>
　諸縣處處申報驚刼若至向前二三月後舊糓已盡
　新麥未熟民間必轉更飢乏若官中愛惜倉庫坐視
　不救竊恐流移轉多死亡轉衆盗賊轉煩深為不便
　竊以戎狄擾邉手足之疾百姓離散腹心之憂豈可
　重外輕内逐末忘本兹事得失所繫不細伏望朝廷
　先将陜西諸州軍糧草約度合贍得若干軍馬一年
　支費仍須於十分中量留二三分救濟目下飢民外
　如有剰數然後據數添屯軍馬若苦無剰數之時伏
<pb:KR4d0040_WYG_045-28b>
　乞朝廷更不添屯儻以邉鄙未寜須至量添軍馬之
　時即乞分散往諸州軍就糧各委逐處兵官精加訓
　練不須聚在永興軍邠州河中府三處更特置都鈐
　轄三貟候邉事稍定即乞速發遣歸住營處所貴公
　私稍得辦濟若不如此先約度粮草但務添屯軍馬
　竊恐¶一旦倉庫俱竭别有不虞至時悔無所及臣職
　在守藩不敢不言所有先准朝㫖令第四等以下人
　户借支斛斗二¶石未審今來支與不支若支與則軍
<pb:KR4d0040_WYG_045-29a>
　粮轉更不足不支則人户正當飢乏伏願聖慈早降
　¶¶¶指揮臣不勝廹切之誠
　　　奏乞兵官與趙瑜同訓練駐泊兵士狀(熈寜四/年正月)
　　　　(十九/日上)
右臣准今月三日宣命差下在京及外處拱聖等十四
指揮計五千餘人赴永興軍權駐泊准備宣撫司抽差
使及差荘宅使趙瑜充本路都鈐轄與臣専管句訓練
臣本書生叨忝兩制軍旅之事素所不知加以近准宣
<pb:KR4d0040_WYG_045-29b>
撫司劄子坐到教閲新法令排日各習事藝臣所管永
興軍一十三縣民事至多及應副㳂邉軍須物色文案
填委毎日自旦至暮未甞暫閒實無餘力與趙瑜同監
教閲又不可専委趙瑜獨行訓練又永興軍舊管屯駐
駐泊就粮兵士自來並是鈐轄劉斌路分都監李應之
同共管句今來所添兵士准宣命指揮只令趙瑜與
臣専管句訓練所有舊來兵士不知趙瑜管與不管
若令通管之時其新來兵士旣在永軍駐泊其劉斌
<pb:KR4d0040_WYG_045-30a>
李應之並是本路鈐轄都監豈可却管轄不得竊慮向
去新兵士不賔服舊兵官舊兵官不應副新兵士各分
彼我則致生事深為不便所有上件新差來永興軍權
駐劄兵士臣欲乞令本路兵官與趙瑜同共訓練所貴
公共同心管句得辦謹具状奏聞伏候勅㫖并¶申宣撫
相公更賜敷奏乞早降指揮
　
　
<pb:KR4d0040_WYG_045-30b>
　
　¶
　
　
　
　
　
　傳家集巻四十五<md:KR4d0040_SBCK_045-13b>¶<md:KR4d0040_SBCK_046-1a>¶
<pb:KR4d0040_WYG_046-1a>
欽定四庫全書
　傳家集巻四十六¶　　　　宋　司馬光　撰
　　章奏二十九¶¶
　　　乞開言路劄子¶(元豐八年三/¶¶¶¶月三十日<md:KR4d0040_SBCK_046-1b>¶上)<md:KR4d0040_SBCK_046-2a>¶臣聞周易天地交則為泰不交則為否君父天也臣¶民
地也是故君降心以訪問臣竭誠以獻替則度政¶修治
邦家乂安君惡逆耳之言臣營便身之計則下¶情壅蔽
衆心離叛自生民以來未有不由斯道者也<md:KR4d0040_SBCK_046-2b>¶夫道猶歧
<pb:KR4d0040_WYG_046-1b>
路近差跬歩逺失千里今皇帝陛下新臨¶大寳徳性髙
明太皇太后同斷萬幾聖謨光大初發¶號令不可不慎
斯乃治亂之歧塗安危之所分也當¶以要切為先以瑣
細為後臣竊見近年以來風俗頺¶弊士大夫以偷合苟
容為智以危言正論為狂是致¶下情蔽而不上通上恩
壅而不下達閭閻愁苦痛心¶疾首而上不得知明主憂
勤宵衣旰食而下無所訴¶公私兩困盗賊已繁猶頼上帝
垂休嵗不大飢祖宗¶詒謀人無異志不然者天下之勢
<pb:KR4d0040_WYG_046-2a>
可不為之寒心乎¶此皆罪在羣臣而愚民無知往往怨
歸先帝此臣所以¶日夜憤痛焦心泣血不顧死亡思有
開發於朝廷者¶也臣愚以為今日所宜先者莫若明下
詔書廣開言<md:KR4d0040_SBCK_046-3a>¶路不以有官無官之人應有知朝政闕失
及民間疾¶苦者並許進實封状盡情極言仍頒下諸路
州軍於¶所在要閙處出牓曉示在京則於鼓院檢院投
下委¶主判官畫時進入在外則於州軍投下委長吏即
目¶附遞奏聞皆不得取責副本彊有抑退其百姓無産
<pb:KR4d0040_WYG_046-2b>
業人慮有姦詐則責保知在奏取指揮放令逐便然¶後
陛下於聴政之暇略賜省覽其義理精當者即¶施行其
言而顯擢其人其次取其所長捨其所短其¶狂愚鄙陋
無可采取者報聞罷去亦不加罪如此則¶嘉言日進羣
情無隠陛下雖深居九重四海之事如¶指諸掌舉措施
為惟陛下所欲斯乃治安之源太平¶之基也陛下若以
臣言為可取伏乞决自聖意下學<md:KR4d0040_SBCK_046-3b>¶士院草詔書施行羣
臣若有沮難者其人必有姧惡¶畏人指陳専欲壅蔽聦
<pb:KR4d0040_WYG_046-3a>
明此不可不察取進止¶
　　　進修心治國之要劄子狀¶(元豐八年四/月十九日上)
右臣伏聞本固則末茂源濁則流渾昔仁宗皇帝擢¶臣
知諌院臣初上殿即言人君之徳三曰仁曰明曰¶武致
治之道三曰任官曰信賞曰必罰英宗皇帝時¶臣曽進
歴年圖其後序言人君之道一其徳有三其¶志亦猶所
以事仁宗也大行皇帝新即位擢臣為御¶史中丞臣初
上殿言人君修心治國之要其志亦猶¶所以事英宗也
<pb:KR4d0040_WYG_046-3b>
今上天降災大行皇帝奄弃天下皇¶帝陛下新承大統
太皇太后同聴萬幾不知臣愚猥¶䝉訪落臣且愧且懼
無以塞責謹復以人君修心治<md:KR4d0040_SBCK_046-4a>¶國之要為獻其志亦猶
所以事大行皇帝也所以然¶者臣歴觀古今之行事竭
盡平生之思慮質諸聖賢¶之格言治亂安危存亡之道
舉在於是不可移易是¶以區區首為累朝言之不知臣
者以臣為進迃闊陳¶熟之語知臣者以臣為識天下之
本源也夫治亂安¶危存亡之本源皆在人君之心仁明
<pb:KR4d0040_WYG_046-4a>
武所出於内者¶也用人賞功罰罪所施於外者也出於
内者雖有厚¶有薄有多有寡禀之自天然好學則知所
宜從力行¶則光美日新矣施於外者施之當則保其治
保其安¶保其存不當則至於亂至於危至於亡行之由
已者¶也所以能當在於至明所以能明在於至公是以
明¶君善用人者博訪逺舉拔其殊尤徳行髙人謂之賢<md:KR4d0040_SBCK_046-4b>¶智勇出衆謂之能賢不必能能不必賢各隨所長授¶以
位任有功則賞有罪則罰其人苟賢能雖讎必用¶其人
<pb:KR4d0040_WYG_046-4b>
苟庸愚雖親必弃賞必有所勸罰必有所懲賞¶不以喜
罰不以怒賞不厚於所愛罰不重於所憎必¶與一國之
人同共好惡是以古者爵人於朝與士共¶之刑人於市
與衆弃之如此安有不當者乎臣故曰¶所以能當在於
至明所以能明在於至公也昔齊桓¶公置射鉤而使管
仲相漢髙祖知人善任使苟為不¶才雖見喜弃之苟才
矣雖負販酒徒亡将戍卒亦¶用之此所以能奮布衣取
天下也館陶公主為子求¶郎明帝不許而賜錢千萬郎
<pb:KR4d0040_WYG_046-5a>
賤官也猶惜之况其貴¶者乎故永平之治至今稱之宋
髙祖事蕭太后甚孝<md:KR4d0040_SBCK_046-5a>¶太后欲以子道憐為揚州刺史髙
祖以其貪愚不許¶故功業之髙冠於南朝唐太宗殺建
成元吉而用其¶官屬魏鄭公王珪等與房杜無異卒得
其效宣宗事¶鄭太后甚謹問舅鄭光以政事不能對罷
其方鎮故¶時人稱美謂之小太宗此用人之公明者也
韓昭侯¶惜弊袴不以賜左右之無功者漢髙祖深怨雍
齒而¶不忘其功魏太祖勲勞冝賞不吝千金無功望施
<pb:KR4d0040_WYG_046-5b>
分¶毫不與唐宣宗重惜服章故當時得緋紫者以為榮¶
此賞功之公明者也僮牛殺孟丙仲任立叔孫昭子¶昭
子數其罪而殺之孔子善其不懐丁公脫漢祖¶於阨髙
祖以為不忠而斬之武帝妹隆慮公主且死¶屬其子昭
平君昭平君殺人武帝流涕而誅之唐明<md:KR4d0040_SBCK_046-5b>¶皇弄臣黄㼐
掀捕盗官墜馬明皇杖殺之宣宗謂樂¶工汝惜羅程藝
我惜髙祖太宗法此罰罪之公明者¶也臣略舉此數者
以為明騐其餘在陛下博覽載籍¶以考之知臣所言不
<pb:KR4d0040_WYG_046-6a>
為謬妄臣以一夫之愚不能周¶知天下之務近曽上奏
乞下詔書開言路伏¶望聖慈早賜施行今并治平四年
五月三日上殿劄¶子具録進呈乞陛下留神幸察
　　　乞去新法之病民傷國者䟽¶(元豐八年四月/二十七日上)
月日具官臣司馬光謹昧死再¶拜上䟽太皇太后陛下
皇帝陛下臣竊見先帝聦明¶睿智勵精求治思用賢輔
以致太平委而任之言行<md:KR4d0040_SBCK_046-6a>¶計從人莫能間雖周成王之
任周公齊桓公之任管¶仲燕昭王之任樂毅蜀先主之
<pb:KR4d0040_WYG_046-6b>
任諸葛亮殆不能及¶斯不世出之英主曠千載而難逄
者也不幸所委之¶人於人情物理多不通曉不足以仰
副聖志又足已¶自是謂古今之人皆莫已如不知擇祖
宗之令典合¶天下之嘉謀以啓廸清衷佐佑鴻業而多
以已意輕¶改舊章謂之新法其人意所欲為人主不能
奪天下¶莫能移與之同者援引登青雲與之異者擯斥
沈溝¶壑専欲遂其狠心不顧國家大體人之常情誰不
愛¶冨貴而畏刑禍於是搢紳大夫望風承流競獻䇿畫
<pb:KR4d0040_WYG_046-7a>
務為竒巧捨是取非興害除利名為憂民其實病民¶名
為益國其實傷國作青苖免役市易賖貸等法以<md:KR4d0040_SBCK_046-6b>¶聚斂
相尚以苛刻相驅生此厲階迄今為梗又有邉¶鄙之臣
行險徼倖大言面欺輕動干戈妄擾蠻夷夫¶兵者國之
大事廢興存亡於是乎在而其人苟榮一¶身之官賞不
顧百姓之死亡國家之利病輕慮淺謀¶發於造次御軍
無法僅同兒戯深入敵境坐守孤城¶糧運旣竭狼狽奔
潰築寨極邉功猶未畢輕敵不備¶闔城塗地使兵夫數
<pb:KR4d0040_WYG_046-7b>
十萬暴骸於曠野資仗臣億弃¶捐於異域又有生事之
臣欲乗時干進建議置保甲¶户馬保馬以資武備變茶
鹽鐡冶等法増家業侵街¶商稅等錢以供軍須遂使九
土之民失業窮困如在¶湯火此皆羣臣躁於進取誤惑
先帝使利歸於身怨¶歸於上非先帝之本志也臣荷先
帝大恩常思報效<md:KR4d0040_SBCK_046-7a>¶曏在朝廷之時屢言新法非便觸忤
權貴冒犯衆怒¶爭辯非一先帝憐其孤忠不以為罪仍
蒙寵擢寘之¶樞廷臣以所言未行力辭不受臣非惡冨
<pb:KR4d0040_WYG_046-8a>
貴而好貧¶賤正欲感寤先帝知臣為國不為身庶幾采
納狂瞽¶使百姓獲安基局永固而已旣又自乞冗官退
伏閭¶里雖身䖏于外區區之心晨夕寤寐何甞不在先
帝¶之左右所以不敢自赴闕廷如此之乆者亦猶辭樞¶
廷之志也熈寜七年歴時不雨先帝遇災而懼深自¶刻
責誕布詔書廣開言路臣當是時不勝踊躍極有¶開陳
而建議之臣知所立之法不合衆心天下之人¶必盡指
其非恐先帝覺寤而已受誤國之罪伏欺罔¶之刑乃勸
<pb:KR4d0040_WYG_046-8b>
先帝繼下詔書言新法已行必不可動臣<md:KR4d0040_SBCK_046-7b>¶之所言正為
新法若新法不動臣尚何言自是閉口¶不敢復預朝廷
論議十有一年矣然每覩生民之愁¶怨憂社稷之阽危
於中夜之間一念及此未甞不失¶聲拊心也葵藿之志
猶望先帝一賜召對訪以外事¶得吐心極言退就斧鉞
死無所恨不意上天降禍先¶帝升遐臣之寸誠無由披
露欝抑憤懣自謂終天及¶奔喪至京乃䝉太皇太后陛
下特降中使訪以得失¶是臣積年之志一朝獲伸感激
<pb:KR4d0040_WYG_046-9a>
悲涕不知所從顧天¶下事務至多臣思慮未熟不敢輕
有條對但乞下詔¶使吏民皆得實封上言庻幾民間疾
苦無不聞逹旣¶而聞有㫖罷修城役夫撤詗邏之卒止
御前造作京¶城之人已自歡躍及臣歸西京之後繼聞
斥退近習<md:KR4d0040_SBCK_046-8a>¶之無状者戒飭有司奉法失當過為煩擾者
罷物貨¶専場及民所養户馬又寛保馬年限四方之人
無不¶鼓舞聖徳傳布一日千里頌嘆之聲如出一口溢
于¶四表乃知太皇太后陛下深居禁闥皇帝陛下雖冨
<pb:KR4d0040_WYG_046-9b>
於春秋天下之事靡不周知民間衆情乆在聖度四¶海
羣生可謂幸甚凡臣所欲言者陛下略已行之臣¶稽慢
之罪實負萬死夫為政在順民心苟民之所欲¶者與之
所惡者去之如决水於髙原之上以注川谷¶無不行者
苟或不然如逆阪走丸雖竭力以進之其¶復走而下可
必也今新法之弊天下之人無貴賤愚¶智皆知之是以
陛下微有所改而逺近皆相賀也然¶尚有病民傷國有
害無益者如保甲免役錢将官三<md:KR4d0040_SBCK_046-8b>¶事皆當今之急務釐
<pb:KR4d0040_WYG_046-10a>
革所冝先者臣今别具狀奏聞¶伏願决自聖志早賜施
行議者必曰孔子稱孟莊子¶之孝其佗可能也其不改
父之臣與父之政是難能¶也又曰三年無改於父之道
可謂孝矣彼謂無害於¶民無損於國者不必以已意遽
改耳必若病民傷¶國豈可坐視而不改哉易曰幹父之
蠱有子考无咎¶象曰幹父之蠱意承考也蠱者事有蠱
弊而治之也¶幹父之蠱迹似相違意則在於承繼其業
成父之美¶也又曰裕父之蠱往見吝象曰裕父之蠱往
<pb:KR4d0040_WYG_046-10b>
未得也¶裕者饒益之名也若不忍違異益父之過往而
不返¶未為得冝也昔漢文帝除肉刑斬右趾者弃市笞
五¶百者多死景帝元年改之笞者始得全武帝作鹽<md:KR4d0040_SBCK_046-9a>¶鐡
㩁酤均輸等法天下困弊盗賊羣起昭帝用賢良¶文學
之議而罷之後世稱明唐代宗縱宦官公求賂¶遺置客
省拘滯四方之人德宗立未三月悉禁止罷¶遣之時人
望致太平德宗晩年有宫市五方小兒暴¶横為民患鹽
鐡月進羨餘順宗即位皆罷之中外大¶悦是皆改父之
<pb:KR4d0040_WYG_046-11a>
政而當者人誰非之哉况先帝之志¶本欲求治而羣下
干進競以私意紛更祖宗舊法¶致天下籍籍如此皆羣
臣之罪非先帝之過也為今¶之計莫若擇新法之便民
益國者存之病民傷國者¶悉去之使天下曉然知朝廷
子愛黎庶之心吏之苛¶刻者必變而為忠厚民之離怨
者必變而為親譽徳¶業光榮福祚無窮豈不盛哉夫天
子之孝在於得萬<md:KR4d0040_SBCK_046-9b>¶國之歡心以事其親儻措置如此歡
心孰大焉事親¶孰備焉今幅貟之内所在嗷嗷有倒垂
<pb:KR4d0040_WYG_046-11b>
之急延¶頸傾耳以俟改法庻得蘇息若朝廷不以爲意
日復¶一日萬一遇數千里之蝗旱公私匱竭無以相救
失¶業之民蜂起為盗安知無姦雄乘之而動則國家有¶
累&KR0401;之危申屠剛曰未至豫言固常為虚及其已至¶又
無所及朝廷當此之際觧兆民倒垂之急救國家¶累&KR0401;
之危豈假必俟三年然後改之哉况今軍國之¶事太皇
太后陛下權同行處分是乃母改子之政非¶子改父之
道也何憚而不為哉惟聖明裁察臣光昧¶死再拜上䟽
<pb:KR4d0040_WYG_046-12a>
　　　乞罷保甲狀<md:KR4d0040_SBCK_046-10a>¶(元豐八年/四月上)
右臣竊以兵出民間雖云古法然古者八百家纔出¶甲
士三人歩卒七十二人閒民甚多三時務農一時¶講武
不妨稼穡自上世相承習以為常民不驚擾自¶兩司馬
以上皆選賢士大夫為之無侵漁之患故卒¶乗輯睦動
則有功今籍鄉村之民二丁取一以為保¶甲皆投以弓
弩教之戰陣是農民半為兵也三四年¶來又令河北河
東陜西置都教場無問四時每五日¶一教特置使者比
<pb:KR4d0040_WYG_046-12b>
監司專切提舉州縣不得關預每¶一丁教閲一丁供送
雖云五日而保正保長以泥堋除¶草為名日聚之教場
得賂則縱之不則㽞之是三路耕¶耘收獲稼穡之業幾
盡廢也自唐開元以來民兵法¶壊戍守戰攻盡募長征
兵士民間何嘗習兵哉夫兵者<md:KR4d0040_SBCK_046-10b>¶凶器也聖人不得巳而
用之國家承平百有餘年四夷¶順服戴白之老不識兵
革一旦畎畝之人忽皆戎服¶執兵奔驅滿野見者孰不
驚駭耆舊歎息以為不祥¶事旣草創調發無法比户搔
<pb:KR4d0040_WYG_046-13a>
擾不遺一家又廵檢指¶使按行鄉村往來如織保正保
長依倚弄權坐索供¶給多責賂遺小不副意妄加鞭撻
&KR0345;食行伍不知紀¶極中下之民罄家所有侵肌削骨無
以供億愁苦困¶弊靡所投訴流移四方繦屬盈路又朝
廷時遣使者¶徧行按閲所至犒設賞賚糜費金帛以巨
萬計此皆¶鞭撻平民銖兩丈尺而斂之一旦用之如糞
土而鄉¶村之民但苦勞役不感恩澤臣不知設保甲於
農民¶之勞旣如彼為國家之費又如此終將何所用哉
<pb:KR4d0040_WYG_046-13b>
若使<md:KR4d0040_SBCK_046-11a>¶之捕盗賊衞鄉里則何必如此之多若使之戍邉
境¶征戎狄則彼戎狄之民以騎射為業以攻戰為俗自¶
幼及長更無佗務中國之民生長太平服田力穡雖¶復
授以兵械教之擊刺在教場之中坐作進退有似¶嚴整
必若使之與戎狄相遇填然鼓之鳴鏑始交其¶奔北潰
敗可以前料决無疑也是猶驅羣羊而戰豺¶狼也當是
時豈不誤國事乎又悉罷三路廵檢下兵¶士及諸縣弓
手皆易以保甲令主簿兼縣尉但主草¶市以裏其鄉村
<pb:KR4d0040_WYG_046-14a>
盗賊悉委廵檢而廵檢兼掌廵按保¶甲教閲朝夕奔走
猶恐不辦何暇逐捕盗賊哉又保¶甲中往往有自為盗
者亦有乗保馬行刼者然則設¶保甲保馬本欲除盗乃
更資盗也書曰民惟邦本本<md:KR4d0040_SBCK_046-11b>¶固邦寜又曰可畏非民夫
川涸魚逝林燔鳥飛民喪¶其生業無以自存赴訴不受
失其所依安得不去而¶為盗哉自教閲保甲以來河東
陜西京西盗賊已多¶至敢白晝公行入縣鎮殺官吏官
軍追討經歴嵗月¶終不能制况三路未至大飢而盗賊
<pb:KR4d0040_WYG_046-14b>
已昌熾如此萬¶一遇數千里之蝗旱而失業飢寒武藝
成就之人所¶在蜂起以應之其為國家之患可勝言哉
此非小事¶不可以忽夫奪其衣食使無以為生是驅民
為盗也¶使比屋習戰勸以官賞是教民為盗也又撤去
捕盗¶之人是縱民為盗也謀國如此果為利乎害乎且
曏¶者干進之士説先帝以征伐四夷開邉拓土之䇿故¶
立保甲户馬保馬等法近者登極赦書節文云應縁<md:KR4d0040_SBCK_046-12a>¶邉
州軍仰逐處長吏并廵檢使臣鈐轄兵士及邉上¶人户不
<pb:KR4d0040_WYG_046-15a>
得侵擾外界務要静守彊場勿令搔擾此盖¶聖意欲惠
綏殊俗休息中國華夷之人孰不歸戴然¶則保甲户馬
保馬復何所用哉今雖罷户馬寛保馬¶而保甲猶存者
盖未有以其利害之詳奏聞者也臣¶愚以為宜悉罷保
甲使歸農召提舉官還朝量逐縣¶户口毎五十户置弓
手一人略依縁邉弓箭手法許¶䕃夲户田二頃悉免其
稅役除出賊地分嚴加科罰¶及令出賞錢外其賊發地
分更不立三限科校但令¶捕賊給賞若獲賊數多及能
<pb:KR4d0040_WYG_046-15b>
獲强惡賊人者各隨功¶大小遷補職級或補班行務在
優假弓手使人勸慕¶然後募本縣鄉村人户有勇力武
藝者投充計即今保<md:KR4d0040_SBCK_046-12b>¶甲中有勇力武藝者必多願應募
若一人闕額有二¶人以上爭投者即委本縣令尉選武
藝髙强者充或¶武藝衰退者許佗人指名與之比校若
武藝勝於舊¶者即令充替其被替者更不得䕃田如此
則不必教¶閲武藝自然精熟一縣之中其壯勇者旣為
弓手其¶羸弱者雖使為盗亦不能為患仍委本州及提
<pb:KR4d0040_WYG_046-16a>
㸃刑¶獄常切按察令佐有取捨不公者嚴行典憲若召
募不¶足即且於鄉村户上依舊條權差候有投名者即
令¶充替其餘廵檢兵士縣尉弓手耆長壯丁逐捕盗賊¶
並乞依祖宗舊法<md:KR4d0040_SBCK_047-1a>¶　　　乞開言路狀¶(元豐八年/四月¶上)<md:KR4d0040_SBCK_047-6a>¶右臣昨在京師伏䝉太皇太后不以臣愚踈無取遣¶使
訪以得失豈惟㣲臣有千載一遇之幸中外聞之¶踊躍
相慶以為言路将開下情得以上通太平之期¶指日可
<pb:KR4d0040_WYG_046-16b>
待也當是時臣未暇備論天下之事先陳所¶急於三月
三十日上言以近嵗風俗頺弊士大夫以¶偷合苟容為
智以危言正論為狂致閭閻愁苦而上¶不得知明主憂
勤而下無所訴公私兩困盗賊已繁¶冝下詔書不以有
官無官之人有知朝政闕失及民¶間疾苦者並許進實
封狀鼓院檢院州軍長吏不得<md:KR4d0040_SBCK_047-6b>¶抑退其義理精當者行
其言而顯其人狂愚鄙陋者報¶聞罷去亦不加罪又於
四月二十一日復上言皇帝¶陛下初即政於用人賞罰
<pb:KR4d0040_WYG_046-17a>
尤不可不當夫諌諍之臣¶人主之耳目也不可一日無
之說命曰若跣弗視地¶厥足用傷設有人閉目而塞耳
跣足而疾趨前遇險¶阻能無傷乎賈山有言人主之威
非特雷霆也勢重¶非特萬鈞也開道而求諌和顔色而
受之用其言而¶顯其身士猶恐懼而不敢自盡况震之
以威壓之以¶重乎頃者王安石秉政欲蔽先帝聦明專
威福行私¶意由是深疾諌者過於仇讎嚴禁誹謗甚於
賊盗是¶以天下之人以言為諱百姓愁苦無聊靡所控
<pb:KR4d0040_WYG_046-17b>
告致¶怨謗之語上及先帝臣嘗痛心泣血思救其失是
故<md:KR4d0040_SBCK_047-7a>¶首乞下詔開言路以通下情臣謂羣臣苟有肯進言¶
者陛下必加褒擢以勸來者此乃古人市駿骨揖怒¶蛙
之意也召誥曰王乃初服嗚呼若生子罔不在厥¶初生
自貽哲命今皇帝陛下新即位太皇太后¶初垂簾天下
之人莫不屬目傾耳臣自到西京以來¶朝夕伏聴朝廷
惟新之政以為必務明四目逹四聦¶以發天下積年憤
鬰之志今開言路之詔旣不聞頒¶於四方而太府少卿
<pb:KR4d0040_WYG_046-18a>
宋彭年言在京不可不並置三¶衙管軍臣僚水部貟外
郎王諤乞令依保馬元立條¶限均定逐年命買之數又
乞令太學増置春秋博士¶使諸生肄業朝廷以非其本
職而言各罰銅三十斤¶臣忽聞之悵然失圖憤邑無已
臣非私於二人直為<md:KR4d0040_SBCK_047-7b>¶朝廷惜治體耳夫阿意箝口容身
竊禄此小臣之利¶也威福在巳人不敢言此大臣之利
也然民怨於下¶而不聞國家阽危而不知於陛下有何
利哉彼宋彭¶年王諤臣素不識不知其人為賢為不肖
<pb:KR4d0040_WYG_046-18b>
但惜陛下¶臨政之初而二臣首以言事獲罪臣恐中外
聞之忠¶臣觧體直士挫氣欲仕者斂冠藏之欲諫者咋
舌相¶戒則上之聦明猶有所不照下之情偽猶有所不
逹¶太平之功尚未可期也宋彭年所言雖不識事體但¶
當廢而不行亦不宜加罪至如孔子作春秋為萬世¶法
王安石秉政輒黜之使不得與諸經並列於學官¶學者
毋得習以為業王諤所言未為不當乃以越職¶為罪古
者置諌鼓設謗木詢于芻蕘未聞有位於朝<md:KR4d0040_SBCK_047-8a>¶而以言事
<pb:KR4d0040_WYG_046-19a>
為越職者也若當職之人旣不肯言不當¶職之人又不
得言則以四海之廣兆民之衆其政治¶利病天子深居
九重何由得聞之哉昨日進奏院遞¶到告身差臣知陳
州然則臣自今於一州之外言及¶佗事亦為越職何敢
言矣今二臣之罰旣不可追伏¶望陛下如臣前奏下詔
不以有官無官當職不當職¶之人皆得進言擇其可取
者㣲加旌賞使天下之人¶知朝廷樂聞善言不惡論事
無可取者寝而勿問庻¶幾願納忠之人猶肯源源而來
<pb:KR4d0040_WYG_046-19b>
也臣禀賦愚戇文學¶政事皆出人下惟不識忌諱不阿
權貴遇事妄言無¶所顧避以此荷知於累朝見稱於衆
人若亦不得言¶則無所復用於聖世矣上辜太皇太后
陛下下問之<md:KR4d0040_SBCK_047-8b>¶意下負㣲臣平生願忠之心内自痛悼死
不瞑目臣¶乆忝便安今朝廷授以名藩義不敢辭見牒
本州索¶逺接公人起發赴任次到官之日但勉竭疲駑
恪勤¶本職苟力所不逮伏領罪戾而已¶
　　　謝御前劄子催赴闕狀¶(元豐八年五/月十五日上)
<pb:KR4d0040_WYG_046-20a>
右臣今月十五日平明准入内内侍省遞到太皇太¶后
御前劄子一道令臣早至闕廷者臣狂瞽妄言冝¶從誅
譴曲荷開納仍叨奨飾并以臣羸老抱疾過形¶矜恤螻
蟻命㣲何階報謝臣専候陳州逺接兵士到¶卽起發赴
闕次臣無任瞻天望聖激切屏營之至
　　　奏乞所欠青苗錢許重疊倚閣狀(熈寜四年/正月上)
勘會永興軍准提舉陜西路常平廣惠倉司牒准司農
寺牒檢會近准熈寜二年九月四日勅節文所借過青
<pb:KR4d0040_WYG_046-20b>
苖錢斛令隨省稅日限送納如遇本户災傷五分已上
合隨夏稅納者展至秋稅合隨秋稅納者展至次年夏
稅寺司看詳上件勅意人户合隨夏稅送納者如本户
災傷五分已上即展至當年秋稅若秋料内更遇災傷
自合送納夏料錢斛了足不許再行倚閣若本户更曽
借過秋料錢斛即令倚閣秋料數目展至次年夏料送
納切慮内有州縣並不詳認上件勅條一例重疊倚閣
牒當司請詳此及備録上件勅條徧下諸州軍如是夏
<pb:KR4d0040_WYG_046-21a>
料合納青苗錢斛本户災傷五分以上展至秋料送納
如秋料内更遇災傷即却合催夏料數目仍將本路借
過秋料錢斛展至次年夏料送納了足即不得將兩次
災傷重疊倚閣免至人户積欠數多難為了納别致違
悞如有昨來夏料係災傷倚閣展至今秋送納者如今
秋本户更遇災傷便請疾速催納了足具數申寺仍關
報提刑轉運司准此施行者
　右謹¶具如前臣竊詳朝廷所散青苖錢斛本為救接
<pb:KR4d0040_WYG_046-21b>
　窮困闕用之民使得至夏秋成熟所以春散夏斂夏
　散秋斂或遇本户災傷五分以上即展至次料送納
　盖以寛假飢民使有以自存非為乗此艱食規求利
　息今司農寺乃令不得將兩次災傷重疊倚閣如有
　昨來夏科災傷倚閣展至今秋送納者今秋本户更
　遇災傷便令疾速催納了足臣竊恐此事不合勅意
　盖縁一次災傷民間猶有舊來蓄積未至困窮其青
　苖錢尚許倚閣豈有連併兩次災傷百姓轉更不易
<pb:KR4d0040_WYG_046-22a>
　之時却令須得送納舊來蓄積旣盡新糓又復不收
　更将何物可以供輸其逐州縣為見司農寺有此指
　揮不知有無務行督促嚴加科責使貧下百姓何以
　為生竊惟朝廷為民父母必不肯如此况災傷倚閣
　稅賦并借貸過斛斗准條並候豐熟日令分作料次
　送納如更遇災傷亦權住催理何故青苖錢斛最為
　緊急獨不許重疊倚閣臣已指揮本路災傷地分永
　興軍河中陜府同華耀乾觧八州軍請勘會去嵗夏
<pb:KR4d0040_WYG_046-22b>
　料如係災傷倚閣青苗錢斛展限至秋送納去處若
　去秋本户更遇災傷其夏料錢斛未得依司農寺指
　揮催理更聴候朝㫖伏望聖慈特賜采察早降指揮
　謹具状奏聞伏候勅㫖奏去訖及牒提舉陜西路常
　平廣惠倉司奉聖㫖冝令提舉陜西路常平廣惠倉
　司疾速關牒永興軍本路州軍令詳司農寺牒一依
　修貫指揮即不得施行司馬光牒致誤百姓及時送
　納劄付司農寺仍仰關牒合屬去處准此(次日乞/留䑓)
<pb:KR4d0040_WYG_046-23a>
　　　奏為乞不將米折青苗錢狀(熈寜四年/正月上)
准提舉陜西常平廣惠倉司牒
　右謹具如前本司勘會朝廷元散青苗錢指揮取利
　不得過二分今來提舉常平廣惠倉司乃依見今饑
　饉之嵗在市貴價將本倉陳次斛斗紐作見錢支散
　與人又豫定將來粟麥之價粟毎斗二十五文足小
　麥毎斗四十文足夲司看詳向去夏秋五糓有豐有
　儉其糓麥之價固難豫定今將陳色白米毎斗紐作
<pb:KR4d0040_WYG_046-23b>
　見錢七十五文若折計作小麥價錢支俵毎斗四十
　文共折計得小麥一斗八升七合半則是貧民於正
　二月間請得陳色白米一石却將來納着新好小麥
　一石八斗七升五合若折計作粟錢支俵毎斗二十
　五文足計支則一斗白米價錢七十五文足共折得
　粟三斗則是貧民闕乏之時只請得陳色白米一石
　却將來共納着新粟三石若只送納見錢即又須賤
　糶斛斗以償官中本利使貧下之民寒耕熱耘竭盡
<pb:KR4d0040_WYG_046-24a>
　心力所收斛斗於正稅之外更以巧法取之至盡不
　問嵗豐嵗儉常受飢寒顯見所散青苖錢大為民害
　竊惟朝廷從初散青苖錢之意本以兼并之家放債
　取利侵漁細民故設此法抑其豪奪官自借貸薄收
　其利今以一斗陳米散與飢民却令納小麥一斗八
　升七合五勺或納粟三斗所取利約近一倍向去物
　價轉貴則取利轉多雖兼并之家乗此飢饉取民利
　息亦不至如此之重國家為民父母置此二倉名為
<pb:KR4d0040_WYG_046-24b>
　常平廣惠豈當如此今邉鄙用兵軍糧闕乏旣無餘
　剰可以賑貸伏望朝廷憫此農民遭值凶饑困窮憔
　悴鄰於死亡直將上件常平廣惠倉斛斗依先降朝
　㫖借貸與第四等以下人户更不取利若不能如此
　須欲作青苗錢俵散之時即乞不以元糶價貴賤更
　不紐作見錢只據所散與人户石斗至將來成熟令
　出息二分毎散得一斗米者納一斗二升細色或依
　倉式例折作粗色如此細民猶不至窮困官中取利
<pb:KR4d0040_WYG_046-25a>
　雖薄亦不减二分元數如允所請伏乞早降指揮謹
　具狀奏<md:KR4d0040_SBCK_047-9a>¶聞伏候勅㫖
　　　乞以除拜先後立班劄子(元豐八年六/月四日上)
臣於前月二十七日夜准閣門告報巳降告身授臣守
門下侍郎二十八日三省樞密院同奉聖㫖除知樞密
院外門下中書侍郎左右丞同知樞密院事班次等並
以除拜先後為序今月四日延和殿進呈竊見張璪等
奏乞推臣在上今後依新得指揮伏縁臣以不才誤䝉
<pb:KR4d0040_WYG_046-25b>
朝廷拔擢寘諸執政之末已為忝竊况超越倫軰特出
其右在臣愚分何以克堪兼臣在二十八日已前伏乞
依新得聖㫖以除拜先後為序在安燾之下取進止
　　　乞以除拜先後立班第二劄子(元豐八年六/月五日上)
臣今月四日曽奏乞依新得聖㫖以除拜先後為序至
今未奉指揮臣噐能學術素出人下執政之中最為後
來一旦超居衆人之上誠所未安伏望聖慈依臣前奏
班在安燾之下取進止
<pb:KR4d0040_WYG_046-26a>
　
　
　
　
　
　
　
　
<pb:KR4d0040_WYG_046-26b>
　
　
　
　
　
　
　
　傳家集巻四十六

<pb:KR4d0040_WYG_047-1a>
欽定四庫全書
　傳家集巻四十七　　　　宋　司馬光　撰
　　章奏三十
　　　請更張新法劄子¶(元豐八年五月/二十八日上)
臣聞詩云毋念爾祖聿修厥德故夏遵禹訓商奉湯¶典
周守文武之法漢循高祖之律唐行太宗之制子¶孫享
有天禄咸數百年國家受天明命太祖太宗撥¶亂返正
混一區夏規模宏逺子孫承之百有餘年四¶海治安風
<pb:KR4d0040_WYG_047-1b>
塵無警自生民以來罕有其比其法可謂¶善矣先帝以
睿智之性切於求治而王安石不達政¶體專用私見變
亂舊章誤先帝任使遂致民多失職¶閭里怨嗟陛下深
知其弊即政之初變其一二歡呼¶之聲已洋溢於四表
則人情所苦所願灼然可知陛¶下何憚而不并其餘悉
更張哉譬如有人誤飲毒藥¶致成大疾苟知其毒斯勿
飲而已矣豈可云姑少少<md:KR4d0040_SBCK_047-9b>¶减之俟積以歳月然後盡捨
之哉臣曏曽上言教閱¶保甲公私勞費而無所用之斂
<pb:KR4d0040_WYG_047-2a>
免役錢寛富而困貧¶以飬浮浪之人使農民失業窮愁
無吿將官專制軍¶政州縣無權無以偹倉猝萬一饑饉
盗賊羣起國家¶可憂此皆所害者大所及者衆先宜變
更借令皇帝¶陛下獨覽權綱猶當早發號令以解生民
之急救國¶家之危収萬國之歡心復祖宗之令典况太
皇太后陛下¶同斷國事捨非而取是去害而就利於體
甚順何為¶而不可哉取進止¶
　　　乞改求諫詔書劄子¶(元豐八年上/)
<pb:KR4d0040_WYG_047-2b>
臣先於三月三十日上言乞下詔書廣開言路不以¶有
官無官之人並許進實封狀仍頒下諸路州軍於<md:KR4d0040_SBCK_047-10a>¶要閙
處出榜曉示鼓院檢院州軍長吏不得抑退臣昨¶奉聖
㫖令入見於今月二十三日到京䝉降中使以¶五月五
日詔書賜臣看閱臣狂瞽妄言曲荷采納豈¶獨微臣之
幸抑亦天下之幸此乃聖主之先務太平¶之本原也然
臣伏讀詔書其間有愚心未安者不敢¶不冒萬死極竭
以聞竊見詔書始末之言固盡善矣¶中間有云若乃隂
<pb:KR4d0040_WYG_047-3a>
有所懐犯非其分或扇揺機事之¶重或迎合已行之令
上則觀望朝廷之意以徼倖希¶進下則&KR0247;惑流俗之情
以干取虚譽審出於此苟不¶懲艾必能亂俗害治然則
黜罰之行是亦不得已也¶臣聞明主推心以待其下而無
所疑忌忠臣竭誠以¶事其上而無所畏避故情無不通
言無不盡今詔書<md:KR4d0040_SBCK_047-10b>¶求諫而又逆以六事防之臣以為人
臣惟不上言上言¶則皆可以六事罪之矣其所言或於
羣臣有所褒貶¶則可以謂之隂有所懐本職之外微有
<pb:KR4d0040_WYG_047-3b>
所涉則可以¶謂之犯非其分陳國家安危大計則可以
謂之扇揺¶機事之重或與朝㫖暗合則可以謂之迎合
已行之¶令言新法之不便當改則可以謂之觀望朝廷
之意¶言民間之愁苦可閔則可以謂之&KR0247;惑流俗之情
然則¶天下之事無復可言者矣是詔書始於求諫而終
於¶拒諫也臣恐天下之士益箝口結舌非國家之福也¶
又止令御史臺出牓朝堂自非趨朝之人莫之得見¶所
詢者狹伏望聖明於詔書中删去中間一節如臣¶三月
<pb:KR4d0040_WYG_047-4a>
三十日所奏頒布天下使天下之人曉然知陛<md:KR4d0040_SBCK_047-11a>¶下務在
求諫無拒諫之心各盡所懐不憂黜罰如此¶則中外之
事逺近之情如指諸掌矣取進止¶
　　　辭門下侍郎劄子¶(元豐八年五月/二十八日上)
臣准閤門告報已降吿命除臣守¶門下侍郎者臣先於
熈寧三年䝉先帝除臣樞宻副¶使臣以才力短拙固辭
得免自是至今十有六年臣¶齒&KR0288;愈衰精力愈耗忽被
恩詔力少任重非所克堪豈敢愛身¶實恐累國伏望聖
<pb:KR4d0040_WYG_047-4b>
慈特寢新命聽臣赴陳州本任所¶有吿身臣不敢祗受
取進止¶
　　　辭門下侍郎第二劄子(是日中使梁惟簡賜手/詔云賜卿手詔深體予)
　　　　(懐更不多免嗣君年德未高吾當同處萬務/所賴方正之士賛佐邦國想宜知悉再宣諭)
　　　　(前日所奏乞引對上殿訖赴任其日已降指/揮除卿門下侍郎切要與卿商量軍國政事)
　　　　(早來所奏偹悉卿意再降詔開/言路俟¶卿供職施行遂止不上)¶
臣伏䝉聖恩差御藥吳靖方宣詔<md:KR4d0040_SBCK_047-11b>¶臣令受新除門下侍
郎吿身者聖恩重複惶愧愈深¶臣性質愚魯學術淺短
<pb:KR4d0040_WYG_047-5a>
徒以素仗忠信竊慕公直偶¶為時俗被以虚名誤䝉累
朝甄奨承乏侍臣熈寧初¶王安石說導先帝置三司條
例司始議新法臣以為¶財聚則民散下怨則上危力曽
開陳稱其不可言語¶拙訥不能感悟㝷䝉聖恩除樞宻
副使臣貪愛富貴¶無異於人顧以君無虚授臣無虚受
先帝用臣必以¶為有益國家苟言無足采臣何敢叨居
其位是以累¶上章奏終辭不拜既而請補外郡又乞散
官兩任留¶臺四任崇福臣區區之心惟望先帝察其何
<pb:KR4d0040_WYG_047-5b>
故辭貴¶就賤一賜召對訪以新法於民間果為利害臣
得輸¶肝瀝膽極竭以聞退就鼎鑊死且不朽飲食寤寐
不<md:KR4d0040_SBCK_047-12a>¶忘此志幽明難欺天實知之不圖先帝奄棄天下臣¶
隕心泣血謂積年所懐生死莫伸及來奔國喪伏䝉¶太
皇太后特降中使宣諭令無惜奏章臣不意愚誠¶復有
所攄發千載一遇不勝踊躍遂首以開言路為¶請及其
他新法之不便者略舉數條今䝉恩差知陳¶州又詔令
過闕入覲到城之日䝉降中使以開言路¶詔書賜示臣
<pb:KR4d0040_WYG_047-6a>
芻蕘之言遽荷采納且喜且懼無地自¶容然詳讀詔書
中間六事有所未安似名為求諫其¶實拒諫恐士民見
者未達聖意莫敢進言方欲上殿¶論列不意忽奉恩命
俾貳左省臣以非才未敢祗受¶及以言路不通新法為
患皆當今切務遂於今早入¶一劄子辭免恩命并所准
偹上殿劄子二道同於通<md:KR4d0040_SBCK_047-12b>¶進司投下未審聖意以臣前
後所言果為何如若稍¶有可采乞特出神斷力賜施行
則臣可以策勵疲駑¶少佐萬一若皆無可采則是臣狂
<pb:KR4d0040_WYG_047-6b>
愚無識不知為政豈¶可以汚高位尸重任使朝廷獲曠
官之譏微臣受竊¶位之責他日有誤國事罪不容誅伏
望聖慈特寢新¶命使得自安其分取進止<md:KR4d0040_SBCK_048-1a>¶　　　乞申明求諫詔書劄子¶(元豐八年六/月十四日上)¶
臣伏見皇帝陛下初臨太寳太皇太后陛下同斷萬¶幾
側身虚已渇於求諫特下詔書大開¶言路此誠明主之
先務太平之本原也竊見中間有¶若廼隂有所懐至是
亦不得已也一節天下見者未¶達聖心咸以為朝廷雖
<pb:KR4d0040_WYG_047-7a>
名求諫實惡人論事豫設科¶禁有上言者皆可以此六
事罪之是以盤桓猶豫未敢¶盡言如此則上恩不得下
䆒下情不得上通上下否¶閉萬事乖失又前來詔書止
牓朝堂所詢不廣見者¶甚少臣愚欲望聖慈下學士院
别草詔書除去中間¶一節務在勤求讜言使之盡忠竭
誠無有所諱仍乞<md:KR4d0040_SBCK_048-2a>¶徧頒天下在京於尚書省前及馬行
街出牓在外諸¶州府軍監各於要閙處曉示不以有官
無官之人應¶有知朝政闕失及民間疾苦者並許進實
<pb:KR4d0040_WYG_047-7b>
封狀言事¶在京則於登聞鼓院檢院投下委主判官畫
時進入¶在外則於州府軍監投下委長吏即日附逓聞
奏不¶得取責副本强有抑退其百姓無家業人慮有姦
詐¶即令本州責保知在奏取指揮放令逐便候有上件¶
實封奏狀進入至内中伏望陛下以萬幾之暇畧賜省¶
覽其所論至當者當用其言以顯其身其是非相半¶者
捨短取長其言無可采事不可行者亦當矜容不¶可加
罪如此則下情無不通嘉言㒺攸伏聦明周四¶逺海内
<pb:KR4d0040_WYG_047-8a>
如指掌矣或慮奏狀繁多難以親覽即乞降<md:KR4d0040_SBCK_048-2b>¶付三省委
三省官看詳擇其可取者用黄紙簽出再¶進入或乞留
置左右以偹規戒或乞降付有司施行¶取進止¶
　　　看閱吕公著所陳利害劄子¶
臣今月一日夜䝉降到吕公著劄子一道付臣看閱¶所
陳更張利害有無兼濟之才直書當與未當具悉¶奏來
者臣自公著到京止於都堂衆中一見自後¶未嘗私相
見及有簡帖往來今公著所陳與臣所欲言¶者正相符
<pb:KR4d0040_WYG_047-8b>
合盖由天下之人皆欲如此臣與公著但¶具衆心奏聞
耳臣聞書曰有廢有興出入自爾師虞¶庶言同則繹言
國家政事欲有所改更必先謀於衆¶人所言皆同然後
行之則無失也傳曰上酌民言則<md:KR4d0040_SBCK_048-3a>¶下天上施言為人上
者當采酌民言從其所欲則在¶下之人戴上如天受其
恩施也伏望陛下察公著所¶陳參以臣民所上實封奏
狀若與之同者斷志行之¶勿復有疑臣見太平之功不
日可成矣公著一言而¶天下受其利可謂有兼濟之才
<pb:KR4d0040_WYG_047-9a>
所言無有不當惟有¶保甲一事欲就農隙教習臣愚以
為朝廷既知其為¶害於民無益於國便當一切廢罷更
安用教習容臣¶續具劄子奏聞次其公著劄子謹同封
上取進止¶
　　　乞罷保甲劄子¶(元豐八年七/月三日上)
臣竊見先帝以戎狄驕傲侵據漢唐故地有征伐開¶疆
之志故置保甲令開封府界及河北陜西河東三¶路皆
五日一教閱京東西兩路保甲養馬仍各置提<md:KR4d0040_SBCK_048-3b>¶舉官權
<pb:KR4d0040_WYG_047-9b>
任比監司既而有司各務張皇以希功賞其¶提舉官專
䕶本局不顧他司事干保甲州縣皆不得¶關預管内百
姓不得處治其廵檢指使保正保長競¶為侵擾蠶食無
厭稍不如意擅行捶撻其保丁習於¶遊惰不復務農或
自為刼掠或侵陵鄉里其本家耕¶種耘穫率皆妨廢供
送不辦率斂無窮貲産耗竭無¶以為生弱者流移四方
壯者亡為盗賊行之數年先¶帝浸知其弊申勅州縣令
保甲應有違犯并廵教官¶指使違法事件並許州縣覺
<pb:KR4d0040_WYG_047-10a>
察施行及陛下踐阼聽¶政首令京東西路保甲養馬並
依元降年限収買¶其剰買過數目並以充次年之數又
令開封府界三¶路團教已及半年經朝廷按閱者每月
併教兩日未<md:KR4d0040_SBCK_048-4a>¶經按閱者併教三日陜西團教未及半年
者每月兩次併¶教三日又令見教人身材弱小或久來
疾病及本家止有¶一丁病患不堪營作并第五等巳下
地土不及二十畝者¶並許州縣保明提舉司審驗放免
又令一縣不得放免過¶二分此皆聖澤矜寛民力於保
<pb:KR4d0040_WYG_047-10b>
甲勞費雖什减五六然保甲¶保馬向去㸃擇買養補填
尚猶如舊其廵教指使保正保¶長名目猶在於所轄保
甲恐不免須有陵逼侵漁其四時¶教閱雖减日數未免
妨農臣愚以為此保甲若使之逐捕¶賊盗則近已有指
揮廵檢縣尉及弓手兵級人數並令¶依保甲未上畨以
前人數復置其保甲更不令管勾¶捕盗若使之攻討四
夷則此皆畎畝白徒教閱雖熟¶未嘗見敵與戎狄戰鬭
必望風奔潰登極詔書戒勅<md:KR4d0040_SBCK_048-4b>¶邉吏令不侵擾外界務要
<pb:KR4d0040_WYG_047-11a>
静守疆場然則此保甲保¶馬的實有何所用徒令府界
及五路農民不堪愁苦¶幸賴社稷之靈適值累年豐稔
猶流民甚多盗賊充¶斥若遇如明道年之蝗康定年之
旱至和年之水則¶其為國家大患豈可盡言近者羣盗
王冲乗保馬諸處¶行刼置保馬本欲逐盗今更為盗資
又獲鹿縣保甲¶斫射毆傷提勾孫文廵檢張宗師以下
陵上是乃大¶亂之源漸不可長凡保甲保馬有害無利
天下之人¶莫不知之臣不知朝廷何憚而乆不廢罷伏
<pb:KR4d0040_WYG_047-11b>
乞斷自¶聖志盡罷諸處保甲保正保長使歸農依舊置
耆長¶壯丁廵捕盗賊戸長催督稅賦其所養保馬揀擇
勾¶収太僕寺量給價錢分配兩騏驥院坊監及諸軍召
提<md:KR4d0040_SBCK_048-5a>¶舉官還朝其勾當公事廵檢指使並送吏部與合入¶
差遣如此則開封府界及五路之民孰不歡呼鼓舞¶荷
戴聖德若以保甲中武藝已成之人可惜使之歸¶農即
乞令逐縣戸數每五十戸置弓手一人略依¶縁邊弓箭
手法許䕃本戸田二頃與免二稅或稅輕¶者與免若干
<pb:KR4d0040_WYG_047-12a>
石斗稅及戸下諸般科役本戸田不足¶聽䕃親戚田務
在優假使人勸慕然後召募本縣鄉¶村戸有勇力武藝
者投充弓手計即今保甲中有勇¶力武藝者必多願應
募若一人闕額有二人以上争¶投者即委本縣令佐揀
試武藝高强者充若見充弓¶手人有勇力武藝衰退許
他人指名比較若勝於舊¶者即令充替如此則不須教
閱武藝自然常得精熟<md:KR4d0040_SBCK_048-5b>¶一縣之中其勇壯者既充弓手
其羸弱者雖使之為盗¶亦無能為患仍委本州及提㸃
<pb:KR4d0040_WYG_047-12b>
刑獄常切按察令佐¶有取捨不公者重加刑典若無人
投名乞更議優法¶若尚召募不足即且於鄉村戸上依
舊雇人候有投¶名者即令充替若弓手數多即令分畨
更互在縣祗¶應一年一替其餘各分定地分廵捕賊盗
每獲賊勘得¶赦後住止及窩藏去處其本地分嚴行科
責及令出¶賞錢與獲賊之人其賊發地分更不作三限
科校只¶令捕賊給賞如此則賊發之處捕盗之人不復
掩蔽¶住止窩藏之處捕盗人不肯庇匿盗賊無所容身
<pb:KR4d0040_WYG_047-13a>
自¶然稀少取進止¶
　　　乞罷免役錢狀(元豐八年上/)
右臣竊以百姓出力以供在上之役盖自古及今未之
或改熈寧中執政者以為百姓惟苦差役破産不憚増
稅乃請據家貲高下各令出錢雇人充役按因差役破
産者惟鄉戸衙前有之自餘散從承符弓手手力耆戸
長壯丁未聞破産者也其鄉戸衙前所以破産者盖由
山野愚戇之人不能幹事使之主管官物或因水火損
<pb:KR4d0040_WYG_047-13b>
敗或為上下侵欺是致欠折備償不足有破産者至於
長名衙前乆在公庭句當精熟每經重難差遣積累分
數别得優輕場務酬奨徃徃致富何破産之有夫差役
出於民錢亦出於民今使民出錢雇役何異割鼻飼口
朝三暮四於民何所利哉又曏者役人皆上等戸為之
其下等單丁女戸及品官僧道本來無役今更使之一
槩輸錢則是賦斂愈重非所以寛之也故自行免役法
以來富室差得自寛而貧者困窮日甚殆非所抑兼并
<pb:KR4d0040_WYG_047-14a>
哀惸獨均賦役也又監司守令之不仁者於雇役人之
外多取羨餘或一縣至數萬貫以冀恩賞規進取不顧
為民<md:KR4d0040_SBCK_048-6a>¶世世之患又國家舊制所以必差青苗戸充役人
者為其有莊田家屬有罪難以迯亡故頗自重惜今雇
浮浪之人充役常日恣為不法一旦事發單身竄匿何
處州縣不可投名又農家所有不過穀帛與力自古賦
役無出三者自行新法以來青苗免役及賦斂多責見
錢錢非私家所鑄要須貿易外求豐歳穀賤已自傷農
<pb:KR4d0040_WYG_047-14b>
况廹於期限不得半價盡糶所収未能充數家之餱粮
不暇更留若值凶年則又無穀可糶人人賣田無所可
售遂至殺牛賣肉伐桑鬻薪來年生計不敢復議此農
民所以重困也又錢者流通之物故謂之泉布比年以
來物價愈賤而閭閻益困所以然者錢皆聚於官中民
間乏錢貨重物輕借使有人鬻薪糴米米價雖賤薪價
亦賤故也臣愚以為宜悉罷免役錢其州縣諸色役人
並依舊制委本縣令佐掲簿定差替見雇役人其衙前
<pb:KR4d0040_WYG_047-15a>
先召募人投充長名召募不足然後差鄉村人戸每經
歴重難差遣依舊以優輕場務充酬奨所有見在免役
錢撥充州縣常平本錢以戸口為率常存三年之蓄有
餘則歸轉運司凡免役之法縱富强應役之人征貧弱
不役之戸利於富者不利於貧者及今耳目相接猶可
復舊若更年深富者安之民不可復差役矣
　
　
<pb:KR4d0040_WYG_047-15b>
　
　
　
　
　
　
　
　傳家集巻四十七

<pb:KR4d0040_WYG_048-1a>
欽定四庫全書
　傳家集巻四十八　　　　宋　司馬光　撰
　　章奏三十一
　　　乞罷將官狀(元豐八年上/)
右臣伏以州縣者百姓之根本長吏者州縣之根本根
本危則枝葉何以得安故自古以來凡置州郡必嚴其
武備設長吏必盛其侍衛非以重其權驕其人也乃所
以安百姓衛朝廷也秦懲周室幹弱枝强之弊既滅六
<pb:KR4d0040_WYG_048-1b>
國以為天下不復用兵雖分三十六郡置郡守更以御
史監之隳名城銷兵器束以苛法舉動施為皆不得自
專是以陳勝吳廣以匹夫奮臂大呼郡縣莫能制多殺
長吏以應之雖由其殘虐取亡亦守令無¶權無兵之所
致也晉武帝平吳亦以為天下既一兵無所用悉去州
郡兵陶璜山濤皆言州郡武備不可廢帝不聽及永寧
以後盗賊羣起州郡無備不能擒制天下遂大亂夫兵
者所以威不軌而昭文德誰能去兵州縣無虞則國家
<pb:KR4d0040_WYG_048-2a>
安矣州縣不守則國家危矣臣切見國朝以來置總管
鈐轄都監監押為將帥之官凡州縣有兵馬者其長吏
未嘗不兼同管轄盖知州即一州之將知縣即一縣之
將故也先帝欲征伐四夷患諸州兵官不精勤訓練士
卒懈弛於是有建議者請分河北陜西河東京東京西
等路諸軍若千人為一將别置將官使之專切訓練其
逐州總管以下及知州知縣皆不得關預及有差使量
留羸弱下軍及剥員以充本州官白直及諸般差使其
<pb:KR4d0040_WYG_048-2b>
餘禁軍皆制在將官專事教閱臣愚以為職事修舉在
於擇人不在設官苟得其人雖總管等皆能訓練士卒
不得其人雖將官亦何所為况今之將官即曏之為總
管等者也豈為總管等則不能舉職為將官乃能舉職
乎此徒變易其名無益事實非惟無益兼復有害凡設
官分職當上下相維如身之使臂臂之使指紀綱乃立
今為州縣長吏及總管等官而於所部士卒有不相統
攝不得差使殆如路人者至於倉庫守宿街市巡邏亦
<pb:KR4d0040_WYG_048-3a>
皆乏人雖於條許差將下兵士而州縣不得直差須牒
將官將官往往占䕶不肯差撥萬一有非常之變州縣
長吏何以號令其衆制禦姦宄哉又頃歳以來自轉運
使知州以下白直及迎送之人日朘月減出入導從太
為蕭條供承荷擔有所不給觀望削弱無以威服吏民
臣略舉目覩一事以證其餘西京城郭周數千里卑薄
頺缺犬豕可踰又&KR0518;洛二水交貫其中每夜諸門扃鐍
雖嚴而灘流之際人皆可以平行往來其屬水南北廵
<pb:KR4d0040_WYG_048-3b>
檢下所管兵士除出軍外餘數不多通判以下諸官白
直來往防送倉庫守宿街市巡邏盡出其間曏者先帝
建豫勅西京留守親詣嵩山起建道場其將下禁軍充
白直者於條皆不得出城經宿所敢留者剰員七八人
而已西京天子别都也其守禦不固如此留守前宰相
重官也其侍衞單寡如此况僻小州縣其守禦之備侍
衞之衆可知矣萬一有凶校之賊驅烏合之衆突入城
邑或刼質戕賊畏吏以焚燒廬舎殺掠吏民將何以制
<pb:KR4d0040_WYG_048-4a>
之哉此特天下太平之久習俗淳厚羣心安固賊不測
虚實膽智怯弱故未敢為之耳豈可忽略謂之必無而
不為之備哉今獨縁邊州軍城隍完固士卒衆多可以
守禦自餘腹内州縣既無深溝高城又乏士卒羣盗猝
至何以責其竭節守義不棄城竄匿或以酒食迎賊以
甲兵獻賊斂民財以賂賊者乎羣盗尚爾况敵人傾國
大舉長驅而來者哉易曰君子安不忘危存不忘亡治
不忘亂兵法曰不恃敵之不我犯恃我之不可犯國家
<pb:KR4d0040_WYG_048-4b>
豈可恃即日平寧晏然高枕不以為慮謂其必不敢來
乎臣愚以為河北陜西河東京東京西等路腹内州縣
宜以漸候豐年農閒之際委提㸃刑獄與本處長吏相
度各修築所治之城州城稍高縣城次之不必廣大所
以然者高則難踰小則易守故也其縁邊屯駐兵士遇
春夏無事之際委經略安撫使與轉運使公共商量减
放歸住營州軍或於内地就糧勿聽怯懦將帥多有虚
占以自守衛其腹内州軍量其大小𦂳慢大藩常留千
<pb:KR4d0040_WYG_048-5a>
餘人小州亦留數百人不得差發往别州軍見兵不足
即行招添悉罷將官¶其逐州縣禁軍並委長吏與總管
等官同共提舉教閱及諸多差使其有不能精勤致士
卒懈弛者委提㸃刑獄常切按察聞奏嚴行責降仍令
逐縣各選有勇力武藝之人充弓手以守衞城邑討捕
盗賊其州縣吏所給白直迎送之人皆如嘉祐編勑以
前之數如此力可以守然後遇㓂盗之至責其棄城等
罪而¶誅之彼亦甘心矣
<pb:KR4d0040_WYG_048-5b>
　　　乞降臣民奏狀劄子¶(元豐八年七/月十四日上)
臣伏見陛下詔開言路至今已涉旬月必有臣寮民¶庶
上言朝廷闕失民間疾苦奏狀已多未見有付外¶令三
省或樞宻院商量施行者如此則徒煩聽覽何<md:KR4d0040_SBCK_048-6b>¶所禆益
昔漢昭帝時吏民上書言便宜有異輒下杜¶延年平處
復奏先帝初即位詔中外上言得失亦令¶臣與張方平
同詳定選擇可取者與元奏狀同進入¶内或降付三省
樞宻院施行臣竊計今來臣民所上¶文字其間是非臧
<pb:KR4d0040_WYG_048-6a>
否雖錯雜嘉謀長䇿不可謂無以¶睿明所燭諒毫髮無
遺豈可一概棄置全不采用欲¶乞選其可從者降出施
行或以萬幾之繁未暇遍加¶省覽即乞依臣前奏降付
三省委執政官分取看詳¶擇其可取者用黄紙簽出再
進入或留置左右或降¶付有司施行取進止¶
　　　<md:KR4d0040_SBCK_048-7a>¶乞降封事簽帖劄子¶(元豐八年八/月八日上)
臣聞舜明四目達四聦王者視四海之内皆如戸庭¶閭
閻之間皆如指掌然後能治其天下恭惟太皇太¶后陛
<pb:KR4d0040_WYG_048-6b>
下深居九重皇帝陛下富於春秋四海之廣大¶閭閻之
隱微未嘗身親而目覩也非采聽臣民之言¶雖以天縱
睿智之性何由知之陛下近詔天下臣民¶皆得上封事
言朝政闕失民間疾苦仍降出令臣與¶諸執政官看詳
其第一次降出者三十三巻臣謹與諸執¶政選擇其中
除無取及冗長之辭外其可取者已用<md:KR4d0040_SBCK_048-7b>¶黄紙簽出進入
訖伏乞陛下取簽出者更賜詳覽或¶留置左右以備規
戒或降付有司商議施行如此則¶忠言日進聦明日廣
<pb:KR4d0040_WYG_048-7a>
誠生民之厚幸社稷之盛福也¶曏者執政請聽臣寮上
殿陛下謙退以為國家政事¶多未習知臣寮欲言事者
自有章䟽何必上殿今臣¶民章䟽舉集於前若非陛下
勤加省覽則朝政闕失¶民間疾苦何由上聞國家政事
無時而習知也其間¶亦有一事而衆人共言者臣亦重
複簽出盖欲陛下¶知天下所共患衆情所同欲也夫為
政在順民心民¶之所欲者行之所惡者去之則何患號
令不行民心¶不附國家不安名譽不榮哉惟在陛下斷
<pb:KR4d0040_WYG_048-7b>
志而力行¶之耳取進止<md:KR4d0040_SBCK_048-8a>¶　　　乞省覽農民封事劄子(元豐八年九/月三日上)
臣伏覩近降農民訴疾苦實封奏狀王嗇等一百五十
道除所訴重&KR0232;外俱已簽帖進入竊惟四民之中惟農
最苦農夫寒耕熱耘霑體塗足戴星而作戴星而息&KR0345;
婦育&KR0345;治繭續麻紡緯縷縷而積之寸寸而成之其勤
極矣而又水旱霜雹蝗&KR0558;間為之灾幸而収成則公私
之債交争互奪穀未離場帛未下機已非已有矣農夫
<pb:KR4d0040_WYG_048-8a>
&KR0345;婦所食者糠籺而不足所衣者綈褐而不完直以世
服田畝不知捨此之外更有可生之路故其子弟遊市
井者食甘服美目覩盛麗則不復肯歸南畝矣至使世
俗俳諧共以農為&KR0339;鄙誠可哀也又况聚斂之臣於租
稅之外巧取百端以邀功賞青苗則强散重斂給陳納
新免役則刻剥窮民収養浮食保甲則勞於非業之作
保馬則困於無益之費可不念哉夫農蠺者天下衣食
之原人之所仰以生也是以聖王重之臣不敢逺引前
<pb:KR4d0040_WYG_048-8b>
古竊聞太宗皇帝嘗遊金明池召田婦數十人於殿上
賜席使坐問以民間疾苦田婦愚戇無所隱避賜帛遣
之太宗興於側㣲民間事固無不知所以然者恐富貴
而忘之也故每臨朝無一日不言及稼穡真宗皇帝乳
母秦國夫人劉氏本農家也喜言農家之事真宗皇帝
自㓜聞之故為開封尹以善政著聞及踐大位咸平景
德之治為有宋隆平之極景德農田勅至今稱為精當
昔周公相成王作無逸曰先知稼穡之艱難乃逸則知
<pb:KR4d0040_WYG_048-9a>
小人之依盖以一盂之飯一尺之帛莫不出於艱難人
主既知之則不肯用之於無益散之於無功驕侈之心
無自而生矣伏惟太皇太后陛下深居九重皇帝陛下
富於春秋自非今者濬發德音大開言路使畎畝之民
皆得上封事則此曹疾苦何由有萬分之一得達於天
聽哉其文辭鄙俚語言叢雜皆身受實患直貢其誠不
可忽也伏望太皇太后陛下與皇帝陛下同賜省覽庶
以開廣聦明資益聖性於民間情偽靡不周知異日太
<pb:KR4d0040_WYG_048-9b>
平之業由此為始矣取進止
　　　與吕公著同舉程頥劄子(元豐八年九/月十五日上)
臣等竊見河南處士程頥力學好古安貧守節言必忠
信動遵禮義年踰五十不求仕進真儒者之高蹈聖世
之逸民伏望聖慈特加召命擢以不次足以矜式士類
禆益風化取進止
　　　乞裁斷政事劄子(元豐八年十/月十七日上)
臣聞兩貴之不能相事兩賤之不能相使此乃物理自
<pb:KR4d0040_WYG_048-10a>
然人情之常也是以聖人立為君臣使人臣各獻其謀
而人君裁决其是非若網在綱有條而不紊此國家所
以治也若人君不加裁决使人臣各行其意則朝夕鬭
訟弱不勝强寡不勝衆不則雷同詭隨尸位竊禄苟且
偷安以度目前此國家所以衰也然人君於是非之間
亦當三思精察昭然無疑然後决之自古興衰未有不
由此塗出也夫人心不同各如其面雖以周公之聖召
公之賢同輔成王猶有不恱况邪正忠佞各有所存者
<pb:KR4d0040_WYG_048-10b>
乎臣竊惟皇帝富於春秋太皇太后親臨萬幾事無大
小皆委於執政垂拱仰成萬一羣臣有所見不同勢均
力敵莫能相一者伏望陛下特留聖意審察是非若甲
是而乙非當捨乙而從甲乙是而甲非當捨甲而從乙
如此則羣臣莫敢不服善政日新矣不然陛下雖有求
治之心事功無時而成也况書曰惟辟作福作威不可
使用人賞罰之柄盡歸執政人主一不得而專也取進
止
<pb:KR4d0040_WYG_048-11a>
　　　議可劄子(元豐八年十月/二十四日上)
臣聞古人有言謀之在多斷之在獨陛下寛仁委政羣
下或政有大疑議論難一儻陛下不决其是非則争辯
紛紜無時而息事功何由可成臣謹案蔡邕獨斷叙漢
制有疑事公卿百官㑹議若臺閣有正處而獨執異議
者曰駁議其合於上意者文報曰某官某甲議可此所
以各盡羣下之所見而人主亦不失操柄也今執政之
臣雖相與竭力同寅協恭若萬一有議論必不可合者
<pb:KR4d0040_WYG_048-11b>
欲乞許令各具劄子奏聞望陛下精察其是非可否以
聖意决之或於簾前宣諭或於禁中批出令依某人所
奏若羣臣猶有固争執者則願陛下更加審察若前來
處分果非則勿憚改為若灼然無疑則决行不移耳如
此再思而行庶幾得盡衆心事亦少失矣取進止
　　　乞不貸强盗白劄子¶(元豐八年/八月上)
刑部奏鈔曹州勘到百姓趙倩吕德吕文於今年三¶月
二十三日同打刼南華縣界頓榮家財物將鎗刺¶頓榮
<pb:KR4d0040_WYG_048-12a>
一鎗腮上血出打刼得財物被弓手捉獲醫人檢¶得頓
榮元被吕文刺傷處有血是失物傷將刼到賘¶估定足
錢陸貫玖拾玖文本州只為頓榮被刼刺傷¶時不曽申
官檢定痕驗遂具案申奏大理寺㑹到進¶奏院今年三
月六日赦七日到州准律勅合决重杖一¶頓處死刑部
檢到例擬並特貸命决脊杖二十各刺¶面配廣南逺惡
州軍牢城門下勘㑹近年以來諸州¶勘到劫賊但不曽
殺人放火者並作情理可愍或刑¶名疑慮申奏朝廷率
<pb:KR4d0040_WYG_048-12b>
從寛貸竊詳逐人既為刼賊情<md:KR4d0040_SBCK_048-8b>¶理有何可愍赦後贓滿
傷人刑名有何疑慮此皆逐¶州官吏避見失入罪名專
務便文營已無去害疾惡¶之心况曹州素多盜賊係重
法地分如趙倩等所犯¶如此皆得免死則是强盗不放
火殺人者盡得免死竊恐¶盗賊轉加恣横良民無以自
存殆非懲惡勸善之道¶其趙倩等欲乞並令本州依法
處死仍乞立法自今¶後應天下州軍勘到强盗情理無
可愍刑名無疑慮輒¶敢奏聞者並令刑部舉駁重行典
<pb:KR4d0040_WYG_048-13a>
憲更不得似日前¶用例破條¶
　　　乞不貸故鬭殺劄子¶(元豐八年八/月十四日上)
竊惟王者所以治天下惟在法令凡殺人者死自有¶刑
法以來百世莫之或改若殺人者不死傷人者不<md:KR4d0040_SBCK_048-9a>¶刑雖
堯舜不能以致治也近見刑部奏鈔泰寧軍勘¶到保正
家人姜齊見本都代名大保長張存捽着百¶姓孫遇其
孫遇捽着袁貴髻子張存道此人稱是東¶嶽急脚子胡
亂打人不伏収領齊捽着孫遇&KR0589;互打¶三二十拳解擘
<pb:KR4d0040_WYG_048-13b>
放却袁貴齊與張存捽倒孫遇齊行¶拳踢打孫遇身死
齊發心共張存捉縳袁貴虚做打¶死元相争人申解赴
縣替得償命其袁貴到縣不肯¶虚招齊䝉枷項隔勘方
具實招通又懐州勘到百姓¶魏簡與郭興争賭錢拽倒
郭興家棚子郭興父郭昇¶拽着簡使頭撞簡簡為本人
年老便道你共我不是¶抵對休扯着我待推揢郭昇圖
放却簡用力去郭昇¶咽喉上揢一揢其人當下倒地身
死又耀州勘到百<md:KR4d0040_SBCK_048-9b>¶姓張志松為再從弟張小六寃執稱
<pb:KR4d0040_WYG_048-14a>
呪罵堂兄弟男¶女偉志松乘酒嗔恨張小六因此行拳打張
小六當時¶身死上件三人於條皆合處死本州並作情理可¶
憫奏裁耀州仍稱張志松本無殺意刑部一切檢例¶擬特貸命
决脊二十刺配斷所牢城竊詳孫遇不¶合詐稱東嶽急脚子
胡亂打人雖是罪人然罪不至死¶其姜齊等既解臂放袁貴即
合申送赴官依法施行¶其孫遇别更不曽拒捍及走兼巳就拘
執豈可更捽¶倒毆撃直至於死又更誣執被苦人袁貴作殺人
賊¶欲令替自已償命如此情理有何可憫其魏簡為郭¶昇年老
<pb:KR4d0040_WYG_048-14b>
不欲相打却用力去本人咽喉上一揢至死¶豈不更甚
于歐打又張志松只為張小六寃執呪罵<md:KR4d0040_SBCK_048-10a>¶事理至輕
遂歐本人致死並是鬭殺於情理皆無可¶憫凡人因
忿相争迭相歐擊其意豈皆在於殺但一人¶於&KR0499;限内
死則彼一人須當償命况此三人皆即時歐¶殺當死無
疑止是逐州避見失入罪名妄作情理可¶憫或刑名疑
慮奏裁刑部即引舊例一切貸命若因¶循不改為弊甚
大所以然者從來律令勅式有該説¶不盡之事有司無
<pb:KR4d0040_WYG_048-15a>
以處决引例行之今鬭殺當死自¶有正條而刑部不問
可貸與否承例盡免死决配作¶奏鈔施行是殺人者不
死其鬭殺律條更無所用也¶於殺人者雖荷寛恩其被
殺者何所告訴非所以禁¶制凶暴保安善良也欲乞今
後應諸州所奏大辟罪人並¶委大理寺依法定斷如情
理無可憫其刑名無疑慮即仰<md:KR4d0040_SBCK_048-10b>¶刑部退囘本州令依法
施行如委實有可憫及疑慮即¶仰刑部於奏鈔後别用
貼黄聲說情理如何可憫刑¶名如何疑慮今擬如何施
<pb:KR4d0040_WYG_048-15b>
行令門下省省審如所擬¶委得允當則用繳狀進入施
行如有不當及用例破¶條即仰門下省駁奏乞行取勘
庶使畫一之法不至¶隳壞凶暴之人有所畏憚其姜齊
等縁係未立法以¶前今欲先次進入¶
　　　<md:KR4d0040_SBCK_049-1a>¶大辟貸配法草¶(元豐八年十月/二¶¶十<md:KR4d0040_SBCK_049-2a>¶日授刑部)<md:KR4d0040_SBCK_049-3a>¶應開封府諸路州軍奏到大辟罪人稱是刑名疑慮¶及
情理可憫者仰大理寺依法定斷并坐疑慮可憫¶條送
刑部看詳如刑名實有疑慮情理實有可憫因¶依申奏
<pb:KR4d0040_WYG_048-16a>
取㫖若看詳得别無疑慮及可憫者即具鈔¶奏下本處
依法施行不得一槩將舊例貸配破却律¶勅正條仍委
門下中書尚書省㸃檢如有不當及用¶例破條奏乞取
勘施行<md:KR4d0040_SBCK_049-3b>¶　
　
　
　
<pb:KR4d0040_WYG_048-16b>
　
　
　
　
　
　
　
　傳家集巻四十八

<pb:KR4d0040_WYG_049-1a>
欽定四庫全書
　傳家集巻四十九　　　　宋　司馬光　撰
　　章奏三十二
　　　進孝經指解劄子¶(元豐八年十/二月二日上)
臣竊惟自古五帝三王未有不由學以成其聖德者¶所
謂學者非誦章句習筆札作文辭也在於正心修¶身齊
家治國明明德於天下也恭惟皇帝陛下肇承¶基緒雖
年在㓜冲而執喪臨朝率禮弗越體貌尊嚴¶舉止安重
<pb:KR4d0040_WYG_049-1b>
顒顒卭卭有老成之德華夷瞻仰無不愛¶戴此乃聖性
自然不聞亦式實天祐皇家宗廟社稷¶生民之盛福也
然玉不琢不成器人不學不知道儻¶復資學問以成之
則堯舜禹湯文武何逺之有伏見¶近降聖旨過冬至開
講筵臣竊以聖人之德無以加¶於孝自天子至於庶人
莫不始於事親終於立身揚¶名於後世誠為學所宜先
也臣曏不自揆嘗撰古文<md:KR4d0040_SBCK_049-4a>¶孝經指解皇祐中獻於仁宗
皇帝竊慮歳久遺失不¶存今則繕冩為一冊上進伏乞
<pb:KR4d0040_WYG_049-2a>
聖明少賜省覽取進¶止¶
　　　辭轉官劄子¶(元豐八年十二/月十二日上)
臣伏覩中書録黄奉聖旨神宗祔廟畢執政官依故¶事
轉遷以臣為正議大夫者竊惟英宗皇帝親政¶之初以
宰臣韓琦等於嘉祐之末有定䇿大功保佑¶聖躬濟於
艱難故各特遷一官今陛下以神宗皇帝¶大漸之際宰
臣蔡確等啓廸聖心建立儲貳傳授大¶寳各特遷一官
固亦其宜臣當是時方閒居在西京凴¶几末命非所預
<pb:KR4d0040_WYG_049-2b>
聞豈得與確等同受褒賞且國家名¶位本以醻功報德
不可但以祔廟禮畢檢舉故事虚<md:KR4d0040_SBCK_049-4b>¶有授受况臣於登極
之初已䝉覃恩改官今曽未踰¶年安敢再叨殊渥縱臣
貪冒不知愧恥天下之人其¶謂臣何所有授正議大夫
吿身臣不敢祗受伏望聖¶慈特賜寢罷取進止¶
　　　辭轉官第二劄子¶(元豐八年/十二月上)
臣於今月十一日伏覩中書録黄䝉恩除正議大夫¶臣
於十二日具劄子奏以蔡確等啓廸神宗皇帝建¶立儲
<pb:KR4d0040_WYG_049-3a>
貳傳授大寳宜遷一官臣閒居西京非所預聞¶所有正
議大夫吿身臣不敢祗受自後未聞降出至¶十四日准
閤門吿報令臣受上件告身臣竊惟富弼¶輔佐三朝名
德老成當嘉祐之初亦是定策之臣但¶以不預顧命懇
辭甚至如臣才德比於富弼無能為<md:KR4d0040_SBCK_049-5a>¶役當建儲顧命之
際臣為庶僚在外初不預聞豈敢¶止因祔廟隨例遷官
凡為政之要惟在賞功罰罪臣¶沗備執政無功受賞將
何以裁抑他人所有新命伏¶望聖慈特賜寢罷取進止
<pb:KR4d0040_WYG_049-3b>
　　　辭轉官第三劄子(元豐八年/十二月上)
臣伏奉詔書以臣辭免恩命所請宜不允者昔英宗皇
帝入承大統宰臣韓琦等實有定䇿之功又踐阼之初
聖躬違豫慈聖光獻皇太后權同聽政琦等盡忠竭力
亦不為不至及英宗皇帝專制萬幾襃賞琦等各遷一
官臣時為諫官猶上言以近歳官冗賞濫兩府大臣陛
下即政之初宜懲革斯弊今自於朞年之間連併遷
官則難以禁他人之幸進者恐宿衞將軍宗室外戚四
<pb:KR4d0040_WYG_049-4a>
方藩鎮内侍近臣皆有冀望至時陛下亦不能裁抑兩
府亦不敢執奏當是時英宗皇帝雖不収還恩命而富
弼亦有定策之功自以不預顧命力辭甚苦况臣既不
預定策又不預顧命豈可來自冗散之地遽與輔臣同
賞且臣昔日在人則言其不可受今日在已則受而不
辭顧行復言能不自愧所有吿身臣不敢祗受伏望聖
慈矜察特賜寢罷取進止
　　　辭轉官第四劄子(元豐八年/十二月上)
<pb:KR4d0040_WYG_049-4b>
臣昨䝉恩除臣正議大夫臣三具劄子及簾前面陳至
懇終未賜開允臣夙夜愧恐不能自已臣竊以為政之
要惟在於賞功罰罪賞不當功則徼幸競進罰不當罪
則善良憂恐亂之基也曏日神宗皇帝大漸之際臣屏
居閭閻今乃與建儲受遺之臣一例遷官賞不當功何
以過此陛下不知臣不肖使待罪執政執政當為陛下
抑徼幸惜官職而身自冒賞何以表率他人臣非敢私
飾小亷其志欲為國家慎重名器伏望聖慈矜察特賜
<pb:KR4d0040_WYG_049-5a>
寢罷新命所有吿身臣不敢祗受取進止
　　　辭轉官第五劄子(元豐八年/十二月上)
臣准閣門吿示以臣累上章辭免新命已降批荅不許
所有吿身可吿示早令祗受者臣竊惟無功受賞士之
所難䆒觀英宗皇帝神宗皇帝即政之初襃賞大臣皆
以定策受遺之功非因祔廟禮畢臣既非定策又不受
遺實難虚受至於政事日新皆陛下聖明衆賢協力在
臣一人何能禆益而無名冒賞惟恐有玷清朝所有吿
<pb:KR4d0040_WYG_049-5b>
身臣不敢祗受伏乞早賜寢罷取進止
　　　請革弊劄子¶(元豐八年十/二月四日上)
臣伏見陛下自臨政以來夙夜孜孜以愛百姓安國¶家
為事盖善治疾者必䆒其所來攻其所急救之欲¶速去
之欲盡臣觀今日公私耗竭逺近疲弊其原大¶概出於
用兵夫兵者凶器天下之毒財用之蠧聖人¶除暴定亂
不得已而用之耳自有唐中葉藩鎮䟦扈¶降及五代羣
雄角逐四海九州𤓰分縻潰兵相吞噬¶生民塗炭二百
<pb:KR4d0040_WYG_049-6a>
餘年太祖受天明命四征弗庭光啓<md:KR4d0040_SBCK_049-5b>¶景祚太宗繼之克
成厥勲然後大禹之迹悉為宋有¶於是載戢干戈與民
休息或自生至死年及期頥不¶見兵革吏守法度民安
生業雞鳴狗吠烟火相望可¶謂太平之極致自古所罕
侔矣及神宗繼統材雄氣¶英以幽薊雲朔淪於契丹靈
夏河西專於拓䟦交趾¶日南制於李氏不得悉張置官
吏収籍賦役比於漢¶唐之境猶有未完深用為恥遂慨
然有征伐開拓之¶志於是邊鄙武夫窺伺小利敢肆大
<pb:KR4d0040_WYG_049-6b>
言祗知邀功不¶顧國患争賈餘勇自謂衞霍不死白面
書生披文按¶圖玩習陳迹不知合變競獻竒策自謂良
平更生聚¶斂之臣捃拾財利剖析秋毫以供軍費專務
市恩不¶恤殘民各陳遺利自謂研桑復出相與誤惑先
帝自求榮<md:KR4d0040_SBCK_049-6a>¶位於是置提舉官强配青苖多収免役以聚
貨泉又¶驅畎畆之人為保甲使捨耒耜習弓矢又置都
作院¶調筋皮角木以多造器甲又養保馬使賣耕牛市
駔¶駿而農民始愁苦矣部分諸軍無問邊州内地各置
<pb:KR4d0040_WYG_049-7a>
將官以領之自知州軍總管鈐轄都監監押皆不得關¶
預捨祖宗教閱舊制誦射法效北服機械陳圖競為¶新
竒朝晡上塲罕得休息而士卒始怨嗟矣置市易¶司强
市㩁取坐列販賣増商稅色件及菜果而商賈¶始貧困矣
又立賖貸之法誘不肖子弟破其家又令¶民封狀増價
以買坊塲致其子孫鄰保籍没貲産不¶能偹償又増茶
鹽之額賤買貴賣强以配民食用不¶盡廹以威刑破産
輸錢又設措置河北糴便司廣積<md:KR4d0040_SBCK_049-6b>¶糧穀於臨流州縣以
<pb:KR4d0040_WYG_049-7b>
備饋運教兵既久積財既多然¶後用之而承平日久人
已忘戰將帥愚懦行伍驕惰¶加以運籌决勝者乃浮躁
巧偽之士不知彼已妄動¶輕舉是以頓兵靈武力疲食
盡自潰而歸執兵之士¶荷糧之夫暴骨塞外且數十萬
築堡永樂怠忽無備¶縱冦延敵闔城之人翦為魚肉曽
未足以威服戎狄¶而中國先自困矣先帝深悔其然厭
截截諞言思畨¶畨良士及下哀痛之詔息兵富民奄棄天
下此臣¶所為痛心疾首而泣血追傷者也伏惟皇帝陛
<pb:KR4d0040_WYG_049-8a>
下肇承¶基緒太皇太后同聽庶政首戒邊吏毋得妄
出侵掠¶俾華夷兩安今契丹繼好秉常納貢乾德拜章
征伐¶開拓之議皆已息矣則此置提舉官散青苗斂免
役<md:KR4d0040_SBCK_049-7a>¶錢㸃教保甲置都作院養保馬置將官市易司封狀
買¶坊塲増茶鹽額措置河北糴便司皆為虚設陛下幸¶
詔臣民各言疾苦其已至者千有餘章未有不言此¶數
事者足知其為天下公患衆人所共知非臣一人¶之私
言也利害著明皎如日月何所復疑而羣臣猶¶習常安
<pb:KR4d0040_WYG_049-8b>
故憚於更張雖頗加裁抑而監司按堵將官¶具存保甲
猶教閱保馬猶養飼邊州屯戍不减軍器¶造作不休茶
鹽新額尚在差役舊法未復是用兵雖¶息而公私勞費
猶未息也如此因循不知改轍數年¶之後萬一遇水旱
大饑盗賊羣起其為國家憂患豈¶敢盡言哉伏願陛下
斷自聖志凡王安石等所立新¶法果能勝於舊者則存
之其餘臣民以為不如舊法<md:KR4d0040_SBCK_049-7b>¶之便者痛加釐革雖非一
日可行之事欲乞陛下宣¶諭執政令因臣民上封事熟
<pb:KR4d0040_WYG_049-9a>
議利害進呈以聖鑒裁¶决而行之昔夏遵禹訓商用湯
法周循文武之典盖¶創業垂統之王貽厥孫謀後世所
宜謹守不可失也¶若凡百措置率由舊章但使政事悉
如熈寧之初則¶民物熈熈海内太平更無餘事矣議者
必曰革弊不¶可倉猝當徐徐有漸此何異使醫治疾而
曰勿使遽¶愈且勿除其根原使盡也其為醫者謀則善
矣其為¶疾者謀奚利哉<md:KR4d0040_SBCK_049-9a>¶取進¶止¶
　　　乞罷免役錢依舊差役劄子(元祐元年正月二/十二日上尋得㫖)
<pb:KR4d0040_WYG_049-9b>
　　　　(依/奏)¶
臣竊見免役之法其害有五舊日差役之時上戸雖¶差
充役次有所陪備然年滿之後却得休息數年營¶治家
産以備後役今則年年出錢無有休息或有所<md:KR4d0040_SBCK_049-9b>¶出錢數
多於徃日充役陪備之錢者此其害一也舊¶日差役之
時下戸亢不充役今來一例出錢免役驅¶廹貧民剥膚
椎髓家産既盡流移無歸弱者轉死溝¶壑强者聚為盗
賊此其害二也舊日差役之時所差¶皆土着良民各有
<pb:KR4d0040_WYG_049-10a>
宗族田産使之作公人管勾諸事¶各自愛惜少敢大叚
作過使之主守官物少敢侵盗¶所以然者事發迯亡有
宗族田産以累其心故也今¶召募四方浮浪之人充役
無宗族田産之累作¶公人則恣為姦偽曲法受贓主守
官物則侵欺盗用¶一旦事發則挈家亡去變易姓名往
别州縣投名官中¶無由追捕官物亦無處理索此其害
三也自古農民¶所有不過穀帛與力凡所以供公賦役
無出三者皆<md:KR4d0040_SBCK_049-10a>¶取諸其身而無窮盡今朝廷立法曰我不
<pb:KR4d0040_WYG_049-10b>
用汝力輸¶我錢我自雇人殊不知農民出錢難於出力
何則錢¶非民間所鑄皆出於官上農之家所多有者不
過莊¶田穀帛牛具桑柘而已無積錢數百貫者也自古
豐歳¶穀賤已自傷農官中更以免役及諸色錢督之則
穀¶愈賤矣平時一斗直百錢者不過直四五十文更急
責之則直¶三二十矣豐年猶可以糶穀送納官錢若遇
凶年則¶穀帛亦無不免賣莊田牛具桑柘以求錢納官
既家¶家各賣如何得售惟有拆屋伐桑以賣薪殺牛以
<pb:KR4d0040_WYG_049-11a>
賣¶肉今歳如此來歳何以為生是官立法以殄盡民之¶
生計此其害四也提舉常平倉司惟務多斂役錢廣¶積
寛剰以為功效希求進用今朝廷雖有指揮令役<md:KR4d0040_SBCK_049-10b>¶錢寛
剰不得過二分竊慮聚斂之臣猶依傍役錢¶别作名目
隱藏寛剰使幽逺之人不被聖澤此其害¶五也陛下近
詔臣民各上封事言民間疾苦所降出¶者約數千章無
有不言免役錢之害者足知其為天¶下之公患無疑也
以臣愚見為今之計莫若直降勅¶命應天下免役錢一
<pb:KR4d0040_WYG_049-11b>
切並罷其諸色役人並依熈寧¶元年以前舊法人數委
本縣令佐親自掲五等丁産¶簿定差仍令刑部檢㑹熈
寧元年見行差役條貫雕¶印頒下諸州所差之人若正
身自願充役者即令充¶役不願充役者任便選雇有行
止人自代其雇錢多¶少私下商量若所雇人逃亡即勒
正身别雇若將帶¶却官物勒正身陪填如此則諸色公
人盡得有根柢<md:KR4d0040_SBCK_049-11a>¶行止之人少敢作過官中百事無不修
舉其見雇役¶人候差别役人各放逐便數内惟衙前一
<pb:KR4d0040_WYG_049-12a>
役最號¶重難曏者差役之時有因重難破家産者朝廷
為此¶始議作助役法然自後條貫優假衙前諸公庫設¶
厨酒庫茶酒司並差將校勾當諸上京綱運召得替¶官
員或差使臣殿侍軍大將管押其麤色及畸零之物差¶
將校或節級管押衙前苦無差遣不聞更有破産之¶人
若今日差充衙前料民間陪備亦少於曏日不至¶有破
家産者若猶以為衙前戸力難以獨任即乞依¶舊於官
戸僧寺道觀單丁女戸有屋業每月掠錢¶及十五貫莊
<pb:KR4d0040_WYG_049-12b>
田中年所収斛斗及百石以上者並令¶隨貧富分等第
出助役錢不及此數者與放免其餘<md:KR4d0040_SBCK_049-11b>¶産業並約此為准
所有助役錢令逐州樁管據所有¶多少數目約本州衙
前重難分數每分合給幾錢遇¶衙前合當重難差遣即
行支給然尚慮天下役人利¶害逐處各有不同欲乞於
今來勅内更指揮行下開¶封府界及諸路轉運司謄下
諸州縣委逐縣官看詳若¶依今來指揮别無妨礙可以
施行即便依此施行若¶有妨礙致施行未得即仰限勅
<pb:KR4d0040_WYG_049-13a>
到五日内具利害擘¶畫申本州仰本州類聚諸縣所申
擇其可取者限勑¶書到一月内具利害擘畫申轉運司
仰轉運司類聚諸¶州所申擇其可取者限勅書到一季
内具利害擘畫奏¶聞朝廷候奏到委執政官再加看詳
各隨宜修改别¶作一路一州一縣勅施行務要所在役
法曲盡其宜<md:KR4d0040_SBCK_049-12a>¶取進止¶
　　　辭免醫官劄子¶(元祐元年正月/二十三日上)
臣以病在朝假伏䝉聖慈連日差中使押醫官沈士¶安
<pb:KR4d0040_WYG_049-13b>
朱有章楊文蔚陳易簡等到臣家各診候留藥臣¶上荷
大恩天隆地厚隕首糜軀無足論報然臣竊聞¶陳易簡
見在病假近皇太后服藥亦祗應不得今以¶臣故特煩
聖㫖督廹令每日一到臣家看候醫治臣¶忝為人臣實
不自安况臣私家亦須更請一醫人每¶日診候調理其
陳易簡已知臣脉氣病狀欲乞特降¶聖㫖只令臣每日
具病狀増减就易簡處取藥更不¶令易簡每日到臣家
診候庶於體分稍得自安取進¶止<md:KR4d0040_SBCK_049-12b>¶
<pb:KR4d0040_WYG_049-14a>
　　　辭放正謝劄子¶(元祐元/年上)¶
臣伏聞降聖㫖在閤門宰臣執政官近遷轉已正謝<md:KR4d0040_SBCK_050-1b>¶訖
内有司馬光見患在假特放謝仍免赴景靈宫福¶寧殿
恭謝臣聞命震駭無地自處豈有朝廷特遷一¶官卧家
受之並不入謝君降異常之澤臣無一拜之¶勤自古以
來未嘗有此臣雖頑暗必不敢當伏望聖¶慈早賜収還
今來指揮候臣疾患稍痊只依前來指¶揮减拜入謝及
赴景靈宫福寧殿恭謝庶使賤臣粗¶能自安取進止
<pb:KR4d0040_WYG_049-14b>
　　　審内批指揮劄子¶(元祐元年正月上内/批依二十八日指揮)
臣昨日具劄子奏為聖㫖特放正謝仍免赴景靈宫¶福
寧殿恭謝臣以自古以來未有此禮必不敢當當¶夜准
御批依近降指揮臣勘㑹今月十四日内降以¶臣轉官
所有將來正謝特令兩拜起居免舞蹈十七<md:KR4d0040_SBCK_050-2a>¶日又准内
降所有臣將來合赴景靈宫恭謝逐殿宜¶止令兩拜二
十八日又准入内供奉官劉永年傳宣¶放臣正謝及景
靈宫福寧殿神御前恭謝臣未審御¶批依近降指揮是
<pb:KR4d0040_WYG_049-15a>
依十四日指揮十七日指揮依二¶十八日指揮須至再
有奏禀取進止¶
　　　辭放正謝第二劄子¶
臣昨夜准御批指揮今早再有奏禀䝉復降御批依¶二
十八日指揮臣承命驚惶措躬無地伏念臣忝為¶人臣
陛下賜之一顧賜之巵酒賜之𤓰果臣亦當稽¶首拜謝
况進以高位加之寵名榮動搢紳澤流苗裔¶豈可即安
私室專飬沉疴不造王庭坐受圭組不獨<md:KR4d0040_SBCK_050-2b>¶為海内之所
<pb:KR4d0040_WYG_049-15b>
共責有司之所直䋲天威違顔不出咫¶尺隕越斃踣為
聖朝羞臣雖至愚粗知自愛何敢受¶此自納於不測之
誅伏望聖慈矜閔候臣所患稍痊¶安日止依十四日十
七日所降指揮减拜入謝及於¶景靈宫福寧殿神御前
恭謝庶使差可自安其二十八¶日指揮臣以死自守必
不敢奉詔取進止¶
　　　<md:KR4d0040_SBCK_050-7b>¶辭放正謝第三劄子¶(元祐元年/二月上)
今月五日准尚書省劄子以臣前奏乞候所患稍痊¶安
<pb:KR4d0040_WYG_049-16a>
日依正月十四日十七日所降指揮减拜入謝及¶於景
靈宫福寧殿神御前恭謝今月二日三省同奉¶聖㫖依
正月二十八日指揮臣聞君待臣以惠臣奉¶君以恭故
能上下相親道用交泰陛下念臣衰老抱¶病筋力尫羸
特損朝儀以從私便陛下之大惠也臣若¶不知禮有靦
面目坐受優恩曽無辭避是君有惠<md:KR4d0040_SBCK_050-8a>¶而臣不恭上行施
而下無報臣雖頑昧心豈敢安伏¶望聖慈如臣前奏依
正月十四日十七日指揮庶使¶㣲軀有地自處取進止
<pb:KR4d0040_WYG_049-16b>
　
　
　
　
　
　
　
　傳家集巻四十九

<pb:KR4d0040_WYG_050-1a>
欽定四庫全書
　傳家集巻五十　　　　　宋　司馬光　撰
　　章奏三十三
　　　論西夏劄子(元祐元年/正月上)
臣伏見神宗皇帝以夏國王趙秉常為臣下所囚興兵
致討奮揚天威震動沙漠虜擕其種落竄伏河外諸將
収其邊地建米脂義合浮圖葭蘆吳堡安疆等寨此盖
止以藉口用為已功皆為其身謀非為國計臣竊聞此
<pb:KR4d0040_WYG_050-1b>
數寨者皆孤僻單外難於應援田非肥良不可以耕墾
地非險要不足以守禦中國得之徒分屯兵馬坐費芻
糧有久戍逺輸之累無拓土闢境之實此衆人所共知
也王師既収靈州不克狼狽而歸卒疲食盡失亡頗多
西人知中國兵力所至自此始有輕慢之心是以明年
邊臣築永樂城虜潛師掩襲覆軍殺將塗炭一城久之
又舉一國之衆攻圍蘭州期於必取將士堅守僅而得
全虜自是銳氣少挫不敢輕犯邊矣臣聞此數寨之地
<pb:KR4d0040_WYG_050-2a>
中國得之雖無所利虜中失之為害頗多何則深入其
境近其腹心常慮中國一朝討襲無以支梧不敢安居
是以必欲得之不肯棄捨一年前虜嘗專遣使者詣闕
深自辨訴請臣服如故其志無他止為欲求其舊境而
已朝廷既許其臣服虜來請舊境朝廷乃降指揮其前
則云所以興舉甲兵本欲執取罪人救㧞幽辱非有意
侵取疆塲土地而已其後乃云止將已得些小邉土聊
示削罰豈可更有陳乞還復之理此則朝㫖首尾已自
<pb:KR4d0040_WYG_050-2b>
相違又興師本為振㧞秉常拒命者國人之罪豈可更
削秉常之地於理差似未安王者以大信御四海羗戎
雖㣲恐未易以文辭欺也於是虜既失望憤怒怨懟移
文保安軍辭理不遜云今來賀正旦人使難議遣發自
是正旦生辰乃至陛下繼明皆不遣使入賀其不臣大
矣然而去歳四遣使者詣闕弔慰祭奠吿其母喪并進
遺物理雖不備稍示屈服臣竊料虜意不出於三一者
猶冀朝廷萬一赦其罪戾返其侵疆二者陽為恭順使中
<pb:KR4d0040_WYG_050-3a>
國休怠便隂伺間隙入為邉患三者久自絶於上國其
國中貧乏使者往來得賜賚之物且因為商販耳昔衞
貳於晉晉取戚田及衞人既服郤缺曰日衞不睦故取
其地今已睦矣可以歸之叛而不討何以示威服而不
柔何以示懐非威非懐何以示德遂歸戚田于衞今西
人所為如此朝廷既不能拒絶勿受其使又不能招納
與之更始彼來則迎送館穀以賔客待之不來則一無
所問日復一日將踰二年臣竊意朝廷謂西人勢已衰
<pb:KR4d0040_WYG_050-3b>
弱心實内附故來則不拒去則不追置之度外不以為
虞殊不思數年前王師大舉深入將士所過烈於猛火
割其疆埸屢請而不還彼怨毒欲讐報之心窺窬欲乘
釁之意日夜不忘若渇者不忘飲盲者不忘視也譬如
有虎狼在屋側垂頭熟寢人豈可見其不動狎而侮之
循其頭躡其尾邪臣每思之終夕寒心以臣愚慮於今
為之止有二策一者返其侵疆二者禁其私市何謂返
其侵疆凡天子即位天地一新滌瑕蕩穢小大無遺昔
<pb:KR4d0040_WYG_050-4a>
趙佗自稱南越武帝倔强嶺南漢文帝即位赦其大罪
遣單使往諭之佗稽首請服累世為臣李繼遷俶擾西
陲十有餘年關中困弊真宗皇帝即位赦其大罪割靈
夏等數州除其子趙德明為定難軍節度使由是邉境
安寧者四十年此乃前世及祖宗之成法非無所依據
也今秉常之罪不大於繼遷也米脂等寨不多於靈夏
也陛下誠能於此踰年改元之際特下詔書數其累年
不來賀正旦生辰及登寳位等不備之禮嘉其弔慰祭
<pb:KR4d0040_WYG_050-4b>
奠吿國母喪進遺物之勤曠然推恩盡赦前罪自今以
後貢獻賜予悉如舊規廢米脂義合浮圖葭蘆吳堡安
疆等寨令延慶二州悉加毁撤除省地外元係夏國舊
日之境並以還之其定西城蘭州議者或謂本花麻所
居趙元昊以女妻之覊縻役屬非其本土欲且存留以
為後圖猶似有名禦夷狄者不壹而足俟其再請或留
或與徐議其宜亦無所傷至於㑹州尚在化外而經略
司遽稱熈河蘭㑹虜常疑中國更有闢境之心不若改
<pb:KR4d0040_WYG_050-5a>
為熈河岷蘭經略司如此則西人忽被德音出於意外
雖禽獸木石亦將感動况其人類豈得不鼓舞忭蹈世
世臣服者乎議者或曰先帝興師動衆所費億萬僅得
數寨今復無故棄之此中國之恥也昔漢元帝棄珠崖
詔曰朕日夜惟思議者之言羞威不行則欲誅之通於
時變則憂萬民夫萬民之饑餓與逺蠻之不討危孰大
焉遂棄之此乃帝王之大度仁人之用心如天地之覆
燾父母之慈愛盛德之事何恥之有國家方制萬里今
<pb:KR4d0040_WYG_050-5b>
此尋丈之地惜而不與萬一西人積怨憤之氣逞凶悖
之心悉舉犬羊之衆投間伺隙長驅深入覆軍殺將兵
連禍結如曏日繼遷元昊之叛逆天下騷動當是之時
雖有米脂等千寨能有益乎不唯待其攻圍自取固可
深恥借使虜有一言不遜而還之傷威毁重固已多矣
故不若今日與之之為美也此國大事伏望陛下留神
熟慮更與執政詳議以聖意斷而行之不可後時失此
機㑹悔將無及何謂禁其私市西夏所居氐羌舊壤地
<pb:KR4d0040_WYG_050-6a>
所産者不過羊馬氊毯其國中用之不盡其勢必推其
餘與他國貿易其三面皆戎狄鬻之不售惟中國者羊
馬氊毯之所輸而茶綵百貨之所自來也故其民如嬰
兒而中國乳哺之矣寳元慶厯之間元昊負恩僣亂屢
犯邉境大入則大利小入則小利中國未嘗蹈其境破
其軍禽其將屠其城有害於社稷也而首尾六年元昊
遣使因縁邉吏卑辭納款頓顙稱臣雖其惡積罪盈欲
懐音革面原其私心未必不貪中國之財思私市之利
<pb:KR4d0040_WYG_050-6b>
故也舊制官給客人公據方聽與西人交易傳聞近歳
法禁踈闊官吏弛慢邉民與西人私交易者日夕公行
彼西人公則頻遣使者商販中國私則邉鄙小民竊相
交易雖不獲歳賜之物公私無乏所以得偃蹇自肆數
年之間似恭似慢示不汲汲於事中國由資用饒足與
事中國時無以異故也陛下誠能却其使者責以累年
正旦生辰及登寳位皆不來賀何獨遣此使者拒而勿
内明勅邉吏嚴禁私市俟其年歳之間公私困弊使自
<pb:KR4d0040_WYG_050-7a>
謀而來禮必益恭辭必益遜然後朝廷責而赦之許通
私市待之如初然邉民與西人交易為日積久習玩為
常一旦禁之其事甚難何則若以常法治之則有司泥
文動循䋲墨追問證左逮捕傳送之人停匿之家奏裁
待報動涉半年如此則徒使邉民麗刑者衆獄犴盈溢
而私市終不能禁也夫三尺之限空車不能登峭峻故
也百仭之山重載陟其上陵夷故也今必欲嚴禁邉民
與西人私市須權時别立重法犯者必死無赦本地分
<pb:KR4d0040_WYG_050-7b>
吏卒應廵邏者不覺透漏官員衝替兵士降配仍許人
吿捉獲者賞錢若干當日内以官錢支給更不以犯事
人家財充如此則縁邉六路各行得一兩人則庶幾可
以聳動人耳目令行禁止人不敢犯矣然人存政舉此
事全在邉帥得人昔龎籍為河東經畧使下令禁邉民
與西人私市有熟戸犯禁籍斬於犯處妻拏皆送淮南
編管一境凛然無敢犯者其後施昌言為環慶路經略
使亦禁私市西人發兵壓境昌言遣使問其所以來之
<pb:KR4d0040_WYG_050-8a>
故西人言無他事只為交易不通使者懼其兵威輒私
許之法遂復壊若邉帥未能盡得其人則此法恐未易
可行不若前策道大體正萬全無失也取進止
　　　乞未禁私市先赦西人劄子¶(元祐元年/二月上)
臣於今月三日上言以西人未服中國不得無憂而¶邉
備不敢少弛不自揆其狂妄獻二策上策欲因天¶子繼
統曠然赦之歸其侵地與之更始下策欲嚴禁私¶市俟
其屈服然後赦之然禁私市甚難立法極嚴又¶邉帥得
<pb:KR4d0040_WYG_050-8b>
人然後能行不若前策之道大體正萬全無¶失也今竊
聞執政用臣下策止令禁私市又立法不¶嚴邉師未盡
得人若邉吏拘文獲一漏百私市滔滔¶如故或此路禁
絶而彼路放行如隄防一存一亡將<md:KR4d0040_SBCK_050-8b>¶何所益如此適足
以激怒西人使益發悖心安肯屈¶服萬一㣲犯邉境或
表牒中形不遜語至時朝廷轉¶難處置悔之無及不若
用臣上策早相彌縫縱未欲¶還其侵地且下詔書責而
赦之使彼此安心時難得¶而易失不可忽也况本欲因
<pb:KR4d0040_WYG_050-9a>
天子繼統蕩滌其罪今¶日行之已為太晩若更遷延則
赦之無名兹事繫國¶安危若俟執政論議僉同恐失機
㑹誤國大事伏望¶聖意獨斷行之勿復有疑天下幸甚
若有執政立異¶議乞令其人自入文字若依從其議他
日因此致引¶惹邉事當專執其咎取進止¶
　　　乞先赦西人第二劄子¶(元祐元年/二月上)
臣於今月十二日上言乞以天子繼統曠然更始宜<md:KR4d0040_SBCK_050-9a>¶下
詔數西人之罪而赦之縱未還其侵地且行此策¶以安
<pb:KR4d0040_WYG_050-9b>
邉境至今聞執政議尚未决臣之愚意以為封¶内未安
未可圖外故欲急行臣前策以羈縻西人且可¶數年邉
鄙無事朝廷得休息戍兵安養百姓待國力¶完偹家給
人足然後奮揚天威討貳柔服何所不可¶若行臣前策
可以萬全行臣後策有得有失豈可棄¶上策而用下策
捨萬全而就有失也本平興國中李¶繼遷反西陲不解
甲者十餘年關中困竭寳元慶厯¶之間趙元昊叛屢入
為冦覆軍殺將自是中國虚耗¶不復富實今國家理財
<pb:KR4d0040_WYG_050-10a>
未得其道民力困窮於下府¶庫窘乏於上又新遭大喪
山陵纔畢自去年十月初¶以來不雨雪旱勢甚大若萬
一激怒西人㣲出一不<md:KR4d0040_SBCK_050-9b>¶遜語則并臣前策亦不可行矣
今因天子即位未久¶西人外迹未有不順故臣願朝廷
旦夕汲汲行之機¶㑹難得時不可失此臣所以惓惓進
言不已者也若¶萬一激怒西人致生邉患兵連禍結士
卒殄盡於鋒¶鏑生民困竭於轉餉餓殍蔽地盗賊鋒起
為國家慮¶豈不危哉而執政方以為西人㣲弱不敢復
<pb:KR4d0040_WYG_050-10b>
動數遣使¶來誠心内附置之度外不以為虞今復固執
先禁私¶市之議又立法不嚴邉帥不才者不先易去行
之太¶早不能中節一旦禍生所忽邉鄙震驚乃始歸罪
戎¶狄豈不害國事乎臣於今月三日所上言措置西邉¶
事雖畫二策固以還其侵地責而赦之為上策嚴禁私¶
市待其數年貧困來服然後赦之為下策所謂絶私<md:KR4d0040_SBCK_050-10a>¶市
非立法至嚴帥臣智勇此法恐未易可行不若前¶策道
大體正萬全無失非臣前後返覆静言庸違也¶朝廷比
<pb:KR4d0040_WYG_050-11a>
來擢臣於冗散之中使預聞國論盖亦誤謂¶臣㣲有益
於國家非徒采其虚名也臣之不敢終辭亦¶欲竭盡疲
駑少酬大恩非苟貪於禄位也今盡忠謀¶國而為衆所
挫臣尚留此有何所用此國大事伏望¶陛下早審察二
議從其長者若聖意以臣言為然乞¶御批依臣前策若
降付三省樞宻院執政仍有固守¶已見争之最力者乞
如臣前奏令自入文字言先禁¶私市保得他日必不致
引惹邉事如其不然身執其¶咎取進止
<pb:KR4d0040_WYG_050-11b>
　　　乞不改更罷役錢敕劄子<md:KR4d0040_SBCK_050-10b>¶(元祐元/年上)
臣近以抱病家居恐溘先朝露無以少報盛徳是以¶力
疾貪陳所見竊以即日為小民病者無若免役錢¶欲乞
悉行廢罷復祖宗差役舊法識慮愚短誠不意¶朝廷盡
從其說非陛下明斷不能如是此乃天下之¶幸非獨微
臣之幸也然臣聞令出惟行弗惟反彼免¶役錢雖於下
戸困苦而上戸優便行之已近二十年¶人情習熟一旦
變更不能不懐異同又復行差役之¶初州縣不能不小
<pb:KR4d0040_WYG_050-12a>
有煩擾又提舉官專以多斂役錢¶為功惟恐役錢之罷
若見朝廷於今日所下勅微有¶變動必須相吿曰朝廷
之勅果尚未定宜且觀望必¶競言役錢不可罷朝廷萬
一聽之則良法復壊矣伏¶望朝廷執之堅如金石雖有
小小利害未偹俟諸路<md:KR4d0040_SBCK_050-11a>¶轉運司奏到徐為改更亦未為
晩當此之際則願朝¶廷勿以人言輕壊利民良法取進
止<md:KR4d0040_SBCK_051-1a>¶　　　乞罷提舉官劄子¶(元祐元/年上)
<pb:KR4d0040_WYG_050-12b>
臣聞書稱明王立政不惟其官惟其人臣少時見天¶聖
中諸路止各有轉運使一員亦無提㸃刑獄惟河¶北陜
西以地重事多置轉運使兩員然朝廷必擇朝¶士累任
知州有聲迹曉錢穀者乃得為之未嘗輕以¶授人凡一
路之事無所不總使按察官吏薦賢發姦愛¶飬百姓興
利除害或朝廷有本路事務未能細知利¶害者則委之
相度措置當是之時官少民安事無不¶舉公私饒樂海
内晏清景祐初始復置提㸃刑獄其¶後或時置轉運判
<pb:KR4d0040_WYG_050-13a>
官以其冗長害事尋復廢罷自王<md:KR4d0040_SBCK_051-2a>¶安石執政以來欲力
成新法諸路始置提舉常平廣惠¶農田水利官其後每
事各置提舉官皆得按察官吏¶事權一如監司又増轉
運副使判官等員數皆選年¶少資淺輕俊之士為之或
通判知縣監當資序及¶選人以權發遣處之有未嘗歴
親民即為監司者能¶順已意則不次遷擢小有乖違則
送審官院與合入¶差遣更加責降彼年少則歴事未多
資淺則衆所¶不服輕俊則舉措率易歴事未多故措置
<pb:KR4d0040_WYG_050-13b>
百事往往¶乖方衆所不服故依勢立威以行號令舉措
率易故¶慮事不熟壊法害民又利禄誘於前罪戾俟於
後由¶是往往上不顧國家事體下不恤百姓怨咨止務
希¶合以圖進取致今日天下籍籍如此皆由此來也陛<md:KR4d0040_SBCK_051-2b>¶下幸念民惟邦本本固邦寧知元元困窮於國家非¶便
欲救而安之詔青苗錢不得抑配免役錢寛剰不¶得過
二分竊聞諸路提舉官州縣猶有於春首抑配¶青苗錢
勒百姓供情願狀别作名目占免役寛剰錢¶但取文具
<pb:KR4d0040_WYG_050-14a>
而已如此則朝廷號令廢格不行於臣下¶恩澤壅塞不
被於黎民徒存空文何以為政臣聞去¶草者絶其本救
水者回其原提舉官者乃病民之本¶原也陛下必欲蘇
息疲瘵乞盡罷諸路提舉官其轉¶運使除河北陜西河
東外餘路只置使一員判官一員提㸃刑¶獄分兩路者
合為一路共差文臣兩員凡本路錢穀¶財用事悉委轉
運司刑獄常平兵甲賊盗事悉委提¶㸃刑獄管勾仍選
知州已上資序累歴親民差遣所<md:KR4d0040_SBCK_051-3a>¶至有政迹聦明公正
<pb:KR4d0040_WYG_050-14b>
之人方得為監司聰明則知官¶吏賢不肖公正則黜陟
無私部下官吏既皆得人事¶務安有不幹集百姓安有
不富庶此乃國家鎮撫四¶方之本也若以提舉官累年
積蓄錢榖財物不少恐¶轉運司一旦得之妄有耗散即
乞盡椿作常平倉錢¶物委提㸃刑獄一面交割主管依
常平倉法謹伺穀¶價賤糴貴糶及准備災傷賑貸其餘
不得支用若轉¶運司委的窘乏須至兌那常平錢物者
必須具數¶先奏朝廷得㫖乃得移牒支撥若以監司數
<pb:KR4d0040_WYG_050-15a>
少路分¶闊逺處廵歴及管勾不辨即乞只依舊法每歳
徧廵諸州更不徧廵¶諸縣自非要切大事朝廷不令監
司親往勾當只令¶選差本部官除司理司法縣尉獨員
監當之類舊條<md:KR4d0040_SBCK_051-3b>¶不許差出外其舊條不得隔州差選人
勾當差及被¶差之人皆有罪新條諸州管勾官及主簿
當給散月¶分不得差出之類指揮乞更不施行所貴監
司有官¶可差幹得事務若遇有賊盗乞朝廷只委提㸃
刑獄¶差官或行移文字監督捕盗官捉殺察其不稱職
<pb:KR4d0040_WYG_050-15b>
及¶有可以代之者先令權攝仍奏乞替換許一面相度¶
賊盗强弱立賞錢數目其捕盗官若立功許隨功大¶小
保明乞轉官及升差遣或减年磨勘朝廷更不下¶刑部
磨勘詰難住滯臨時詳酌恩澤直賜指揮賊盗¶自然無
不敗獲不須令親出入監逐捉殺於事無益¶如此則監
司廵歴管勾職事簡要易為辦集取進止¶
　
　傳家集巻五十

<pb:KR4d0040_WYG_051-1a>
欽定四庫全書
　傳家集巻五十一　　　　宋　司馬光　撰
　　章奏三十四
　　　論錢榖宜歸一劄子<md:KR4d0040_SBCK_051-4a>¶(元祐元年上/)
臣竊以洪範八政食貨為先故古者國用必使冡宰¶制
之祖宗之制天下錢榖自常平倉𨽻司農寺外¶其餘皆
總於三司一文一句以上悉申帳籍非條例¶有定數者
不敢擅支故能知其大數量入為出詳度¶利害變通法
<pb:KR4d0040_WYG_051-1b>
度分畫移用取被有餘濟此不足指揮¶百司轉運使諸
州如臂使指朝廷常慎選健吏精於¶理財者為三司官
如陳恕林特李參之類皆稱職有¶名者也其餘非通曉
錢榖者亦罕得叨居其任¶故能倉庫充溢用度有餘民
不疲乏¶邦家乂安自改官制以來備置尚書省六曹二
十四¶司及九寺三監各有職事將舊日三司所掌事務¶
散在六曹及諸寺監應支用錢物五曹得以自專有司
得符即時應副而户部不能制申發帳籍又不盡歸户
<pb:KR4d0040_WYG_051-2a>
部户部既不得總天下財賦無由<md:KR4d0040_SBCK_051-4b>¶盡知錢糓¶¶出内見在
之數既¶不盡知何由量入為出又五曹及内外百官各
具理財之法申¶奏施行户部不得一一關預無由盡公
共一利害今之¶户部尚書舊三司使之任也而左曹𨽻
尚書右曹不𨽻¶尚書天下之財分而為二視彼有餘視
此不足不得¶移用天下皆國家之財而分張如此無專
主之者誰¶為國家公共愛惜通融措置者乎譬人家有
財必使¶一人專主管支用若使數人主之各務已分所
<pb:KR4d0040_WYG_051-2b>
有者多¶互相侵奪又人人得取而用之財有増益者乎
故利權¶不一雖使天下財如江海亦恐有時而竭况民
力及<md:KR4d0040_SBCK_051-5a>¶山澤所出有限劑乎此臣所以日夜為國家深憂
者¶也今縱未能大有更張欲乞且令尚書兼領左右曹¶
侍郎則分職而治其右曹所掌錢物尚書非奏請得¶㫖
不得擅支諸州錢糓金帛𨽻提舉常平倉司者每¶月亦
須具帳申户部六曹及寺監欲支用錢物皆¶須先闗户
部符下支撥不得一面奏乞直支應掌錢¶物諸司不見
<pb:KR4d0040_WYG_051-3a>
户部符不得應副其舊日三司所管錢¶榖財用事有㪚
在五曹及諸寺監者並乞收歸户部¶若謂户部事多官
少難以辦集即乞减户部冗¶末事務付閒曹比司兼領
而通𨽻户部如此則利權¶歸一若更選用得人則天下
之財庶㡬可理矣取進¶止<md:KR4d0040_SBCK_051-5b>¶　　　乞申勅州縣依前勅差役劄子¶(元祐元年上/)<md:KR4d0040_SBCK_051-6a>¶臣伏見御批指揮以臣近建明差役¶¶¶¶¶法慮其間未得¶盡
備差韓維吕大防孫永范純仁專切詳定聞奏臣¶竊以
<pb:KR4d0040_WYG_051-3b>
免役錢之病民自曏日臣僚民庶上封事及日¶近劉摯
等奏陳言之甚詳非獨出臣一人之私意也陛¶下幸用
臣言悉罷免役錢依舊差役詔下之日中外¶歡呼徃來
之人聞道路農民迭相慶賀云今後這囬<md:KR4d0040_SBCK_051-6b>¶快活也然則
此令之下深合人心明白灼然無可疑¶者其間條目未
備不能委曲盡善固須有之臣所以¶乞下諸路州縣官
吏令㸔詳若有妨礙施行未得即¶具利害擘畫以次上
聞誠以畎畒幽隠南北異宜自¶非在彼親民小官無以
<pb:KR4d0040_WYG_051-4a>
知其詳悉故令各具所見指¶陳利害所以盡下情求民
瘼非謂勅書一下禁人¶不得復議也俟其奏到徐議添
改何後之有要在早¶罷役錢復差役為大利而已如搆
造大厦棟宇已立雖¶户牖未備可以徐圖今陛下令韓
維等再行詳定考¶究利害宇補漏略成就良法固無所
妨但勅下已踰¶半月州縣差役約以及半方行遣紛紜
臣愚竊恐聞¶此指揮謂朝廷前日之勅改更未定或斂
錢或差役<md:KR4d0040_SBCK_051-7a>¶尚未可知官吏惶惑不知所從衆庶失望怨
<pb:KR4d0040_WYG_051-4b>
嗟益甚¶必有本因新法得進之臣乘此間隙爭言免役
錢不¶可罷因聚斂獲功之吏稱舊條未改督責免役錢
愈¶急是民出湯火濯清泉復入湯火也伏望朝廷特賜¶
申勅州縣言今來止為其間條目未備令維等詳定¶所
有差役仰州縣依前勅一面施行候詳定到事節¶續降
下次免致於差役中半紛紜之際令出反汗人¶情大揺
實天下幸甚取進止¶
　　　隨乞宫觀表辭位劄子(元祐元年上/)
<pb:KR4d0040_WYG_051-5a>
臣以病羸拜起及上下馬不得請朝假將治已及月餘
旬日以來疾大勢雖退飲食亦稍進然氣體疲乏足腫
生瘡歩履甚難策杖而行不出堂室况於拜起固所未
易臣自料度筋力完復可以朝趨近亦數月逺則半年
或過此期未可前定豈有執政之臣身據髙位坐受厚
俸既不趨朝又不供職宴安偃仰養病於家何待人言
獨不内愧臣是用夙宵惶愧無地自處今不免有表上
瀆聖聰乞除宫觀差遣一任以養衰殘竊慮陛下怪其
<pb:KR4d0040_WYG_051-5b>
忽有此奏故别具劄子披瀝肝膽伏望聖慈早賜開允
取進止
　　　辭位第二劄子¶(元祐元年上/)
臣伏䝉聖慈以臣乞宫觀差遣特命入¶内内侍省東頭
供奉官陳衍賜臣批答不允仍斷來章¶者伏念臣自結
髪從學講先王之道聞君子之風竊<md:KR4d0040_SBCK_051-7b>¶不自揆常妄有尊
主庇民之志不意天幸䝉陛下誤¶采虚名擢於閭閻之
間寘之廟堂之上禮遇過優委¶任至重臣非木石豈不
<pb:KR4d0040_WYG_051-6a>
知荷戴天恩銘心鏤骨願竭¶駑蹇少報萬分眷戀天庭
豈肯輕去不謂一旦嬰此¶沉痾累月不愈害於飲食不
能造朝今雖疾勢漸平¶飲食亦進而肌骨羸瘠氣力疲
乏腫足骭痬餘毒方¶熾旬月之間必未能趨伏闕廷瞻
望天光端居私家¶尸位竊禄縱陛下寛仁微臣不知廉
耻中外有識之¶士及天下衆庻其謂臣何伏望聖慈矜
察依臣前奏¶除宫觀差遣一任使得自安其分取進止¶
　　　為病未任入謝劄子¶(元祐元年閠/二月二日上)
<pb:KR4d0040_WYG_051-6b>
臣今月二日准閤門承受范禹臣告報已降白麻除臣<md:KR4d0040_SBCK_051-8a>¶守尚書左僕射兼門下侍郎令當日入謝者臣先為¶乆
病在假不能朝叅乞一宫觀差遣未奉俞㫖今忽¶聞制
命超升左輔俾之師長百僚豈臣空踈所能堪¶可臣方
别具悃欵辭免未敢祗受况臣即今以乆病¶少力足瘡
未愈歩履甚艱拜起不得未任朝見乞候¶臣筋力稍完
入覲宸扆面陳至誠取進止¶
　　　辭左僕射第一劄子¶(元祐元年/閠二月上)
<pb:KR4d0040_WYG_051-7a>
臣今月二日伏聞已降白麻除臣左僕射兼門下侍郎¶
者臣資性愚鈍學術膚淺誤䝉甄采預聞政事常懼¶不
稱䧟于罪戾加以近嬰疾疹乆不朝參方乞宫觀¶以便
頥養豈意天恩出於意表即長中䑓直升元宰¶躐等踰
分近世罕倫愧赧驚懼汗流霑踵况今中外<md:KR4d0040_SBCK_051-8b>¶舊臣或輔
佐累朝或踐揚兩府髙才碩德顯著甚多¶若以代臣皆
出臣右又即今執政臣位在四若以次¶而舉亦未至臣
伏望聖明歴選其人俾居斯任如臣¶無狀何敢克當所
<pb:KR4d0040_WYG_051-7b>
有新命臣不敢祗受取進止¶
　　　辭左僕射第二劄子¶(元祐元年/閠二月上)
臣今月六日伏䝉聖慈差東上閤門副使王舜封賜臣¶
左僕射兼門下侍郎告身者臣近聞恩命自知非分¶不
敢膺克已累有文字辭免恭俟俞旨今䝉降到告¶身臣
未敢祗受欲乞且留在閤門取進止
　　　辭¶左僕射¶第三劄子¶(元祐元年/閏二月上)
臣於今月二十三日相繼有劄子辭免新除尚書左<md:KR4d0040_SBCK_051-9a>¶僕
<pb:KR4d0040_WYG_051-8a>
射恩命未奉俞旨六日又䝉聖恩差東上閤門副¶使王
舜封就臣本家賜臣告身臣亦未敢祗受乞且¶留在閤
門今早勾當御藥院馮宗道傳宣并降到御¶批早令祗
受臣上戴天恩下顧無狀進退惟谷無地¶自處臣聞髙
宗命傅說為相戒之曰若作酒醴爾惟¶麴糵若作和羮
爾惟鹽梅夫釀酒者多麴則太苦多¶糵則太甘調羮者
多鹽則太鹹多梅則太酸和調適¶冝㝡為難事故以諭
良相酌寛猛之政處大小之事¶必平和允愜曲盡其冝
<pb:KR4d0040_WYG_051-8b>
然後為善臣才性長短敢不¶自知賦分於天樸鈍戇直
至於守事君之忠懐愛民¶之志不為欺罔不渉佞邪如
此數條臣敢自保然燭¶理不明見事不敏度量&KR0310;隘關
防淺露若位以元宰<md:KR4d0040_SBCK_051-9b>¶委之機務分畫措置必有差違至
時雖自納於刑亦¶無所益臣非敢愛身實恐誤國况臣
之少壯猶不如¶人今年齒衰老目視近昏事多健忘目
前所為轉首¶不記舉措語言動多差失自近病來耳頗
重聽此皆¶事實衆所共見非臣以虚辭文餙如此豈可
<pb:KR4d0040_WYG_051-9a>
首居相¶位毗賛萬㡬方今老成碩德已試有效及抱道
藏噐¶藴積未施中外之臣不為無人伏望聖慈博訪選
以¶代臣必能稱職所有告身臣未敢祗受縁臣即日歩¶
趨拜起皆所未能朝覲之期無由預定告身留臣本¶家
於理非是伏乞依臣前奏早賜宣取且留在閤門¶候臣
所患痊平堪歩趨拜起入覲天顔靣陳至誠至¶時若不
允許祗受未晩取進止<md:KR4d0040_SBCK_051-10a>¶　　　乞黄庭堅同校資治通鑑劄子¶(元祐元年上/)
<pb:KR4d0040_WYG_051-9b>
臣先奉勅編修資治通鑑共成二百餘巻於去年九¶月
内奉聖旨令祕書省正字范祖禹及臣男康用副¶本重
行校定聞奏近又奉聖旨令據巳校到定本逐¶旋送國
子監鏤板竊縁上件文字巻秩稍多其范祖¶禹近差充
修神宗皇帝實録檢討官在彼自有職事¶慮恐日近校
定不辦有妨鏤板臣竊見秘書省校書¶郎黄庭堅好學
有文即日在本省别無職事欲望聖¶慈特差令與范祖
禹及臣男康同校定上件資治通¶鑑所貴早得了當取
<pb:KR4d0040_WYG_051-10a>
進止¶
　
　
　
　
　
　
　
<pb:KR4d0040_WYG_051-10b>
　
　
　
　
　
　
　
　傳家集巻五十一

<pb:KR4d0040_WYG_052-1a>
欽定四庫全書
　傳家集巻五十二　　　　宋　司馬光　撰
　　章奏三十五
　　　乞令校定資治通鑑所冩稽古録劄子¶(元祐元/年上)
臣聞史者今之所以知古後之所以知先是故人主<md:KR4d0040_SBCK_051-10b>¶不
可以不觀史善者可以為法不善者可以為戒自¶生民
以來帝王之盛者無如堯舜書稱其德皆曰稽¶古然則
治天下者安可以不師古哉伏見皇帝陛下¶初開經筵
<pb:KR4d0040_WYG_052-1b>
先講論語讀祖宗寳訓論語記孔子之言¶行寳訓述祖
宗之聖謀誠為從學之要然國家未有¶天下以前帝王
之事臣愚以為亦不可不知也顧以¶年祀悠逺載籍浩
愽非一日二日所能徧閱而周知¶所冝提其綱目撮其
精英然後可以見治亂存亡之¶大略也臣先於英宗皇
帝時嘗采獵經史上自周威¶烈王二十三年下盡周世
宗顯德六年略舉每年大¶事編次為圖年為一行六十
行為一重五重為一¶巻凡一千三百六十二年共成五
<pb:KR4d0040_WYG_052-2a>
巻謂之歴年圖上<md:KR4d0040_SBCK_051-11a>¶之以省煩文便觀覽臣又於神宗皇
帝時受詔修國¶朝百官公卿表臣依司馬遷法自建隆
元年至治平¶四年各記大事於上方書成上之有詔附
於國史臣¶今更討論經史上自伏羲下至周威烈王二
十二年略¶序大要以補二書之闕合為二十巻名曰稽
古録欲¶繕冩奏御而私家少得筆吏恐日近不能了畢
竊見¶先有聖旨令秘書省正字范祖禹等就本省校定
臣¶所編修資治通鑑見有筆吏及紙札等物伏望聖慈
<pb:KR4d0040_WYG_052-2b>
特降指揮許臣并上件稽古録送祖禹等令就本局¶繕
冩校對訖先次上進候將來讀祖宗寳訓了日若¶别未
有書可讀欲乞且取臣此書進讀仍令侍讀官¶隨文觧
釋則前王軌轍皆可槩見庶㡬足以資稽古<md:KR4d0040_SBCK_051-11b>¶之萬一輔
聖性之聰明取進止¶
　　　論<md:KR4d0040_SBCK_052-1a>¶賑濟劄子¶(元祐元年上/)<md:KR4d0040_SBCK_052-1b>¶臣竊<md:KR4d0040_SBCK_052-4a>¶惟鄉<md:KR4d0040_SBCK_052-6a>¶村人户播殖百榖種蓺桑麻乃天下衣食¶之
原比於餘民尤宜存恤凡人情戀土各願安居苟¶非無
<pb:KR4d0040_WYG_052-3a>
以自存豈願流移他境國家若於未流移之前<md:KR4d0040_SBCK_052-6b>¶早行賑
濟使糧食相接不至失業則比屋安堵官中¶所費少而
民間實受賜若於既流移之後方散米煑¶粥以有限之
儲蓄待無窮之流民徒更聚而餓死官¶中所費多而民
實無所濟伏覩近降朝旨令户部指¶揮府界諸路提㸃
刑獄司體量州縣人户如委是闕¶食據見在義倉及常
平米榖速行賑濟仍丁寧指揮¶州縣多方存恤無致流
移失所此誠得安民之要道¶然所以能使民不流移者
<pb:KR4d0040_WYG_052-3b>
全在本縣令佐得人欲乞¶更令提㸃刑獄司指揮逐縣
令佐專切體量鄉村人¶户有闕食者一靣申知上司及
本州更不候回報即¶將本縣義倉及常平倉米榖直行
賑貸仍據鄉村五¶等人户逐户計口出給歴頭大人日
給二升小兒日<md:KR4d0040_SBCK_052-7a>¶給一升令各從民便或五日或十日或
半月一次齎¶歴頭詣縣請領縣司亦置簿照㑹若本縣
米榖數少¶則先從下户出給歴頭有餘則並及上户其
不願請¶領者亦聽候將來夏秋成熟糧食相接日即據
<pb:KR4d0040_WYG_052-4a>
簿歴¶上所貸過糧令隨稅送納一斗只納一斗更無利
息¶其令佐若别有良法簡易便民勝於此法者亦聽從¶
便要在民不乏食不至流移而已仍令提㸃刑獄司¶常
切體量逐縣令佐有能用心存恤闕食人户雖係¶災傷
並不流移者保明聞奏優與酬奬其全不用心¶賑貸致
户口多流移者取勘聞奏乞行停替庻使官¶吏有所勸
沮百姓實霑聖澤取進止¶
　　　乞撫納西人劄子<md:KR4d0040_SBCK_052-7b>¶(元祐元年/三月上)
<pb:KR4d0040_WYG_052-4b>
臣先於二月中曾上言乞因新天子繼統下詔悉赦¶西
人之罪與之更始雖未還其侵疆且嵗給賜待之¶如故
此道大體正萬全無失既而執政所見各有異¶同沮難
遷延遂屏弃不行臣竊聞今來西人已有關¶報定使副
詣闕賀登寳位國家若於此際又不下詔¶開而納之萬
一西人蓄怨積憤肆其悖心或有一騎¶犯邉或於表牒
中有一語不遜當是之時雖欲招納¶乃是畏其陸梁傷
威毁重何耻如之臣之前䇿亦不¶可行矣伏望陛下令
<pb:KR4d0040_WYG_052-5a>
三省樞密院將臣三月三日十¶二日十六日并今來所
上文字一處進呈臣愚欲為¶國家消患於未萌誠惜此
機㑹夙夜遑遑廢寢忘食¶陛下若俟詢謀僉同然後施
行則執政人人各有所<md:KR4d0040_SBCK_052-8a>¶見臣言必又屏弃凡邊境安則
中國安此乃國家安¶危之機伏望陛下察臣所言甚易
行而無後害可使¶華夷兩安為利甚大斷自聖旨勿復
有疑取進止¶
　　　撫納西人詔意(元祐元年/三月上)
<pb:KR4d0040_WYG_052-5b>
朕聞王者奄有四極至仁無私靡間華夷視之如一¶夏
國主秉常世守西土藩衛中邦自其祖彛興以來¶沐浴
皇化職貢時至率多忠勤仁宗皇帝加之寵名¶胙以大
國錫予之數嵗則有常曏因邊臣奏陳云彼¶君臣失職
及移文詰問曽無報應神宗皇帝乃出師¶命將拯彼阽
危在於夏國主秉常實有大造而所部¶之人&KR0205;敢自絶
侵軼我邊鄙䖍劉我吏民正旦同天¶皆不入賀國家包
以大度置而不問但絶嵗賜以俟<md:KR4d0040_SBCK_052-8b>¶悛心不幸先帝違弃
<pb:KR4d0040_WYG_052-6a>
萬國朕嗣守令緒祗承前志夙¶夜寅畏迨今朞年宣廣
恩澤無幽不振而夏國主秉¶常屢遣使者造于闕庭弔
祭訃告寖修常軄朕惟江¶海之大來則受之豈復追念
徃昔校計細故冝捨其¶前日之不恭取其今茲之效順
曠然湔滌與之更始¶自今申敕將吏嚴戢兵民毋得輙
規小利擾彼疆場¶凡嵗時頒賚命有司率由舊章必使
桴皷不鳴&KR0463;燧¶無警彼此之民早眠晏起同底太寜不
亦休哉可布¶告中外咸使聞知
<pb:KR4d0040_WYG_052-6b>
　　　<md:KR4d0040_SBCK_052-9a>¶辭接續支俸劄子¶(元祐元年/三月上)
臣以假滿百日自四月以後不敢勘請俸給聞近有<md:KR4d0040_SBCK_052-9b>¶聖
㫖特再給臣寛假將治其俸給等接續支給臣自¶正月
二十一日以病在朝假乆而不愈亦曽陳乞宫¶觀以養
衰殘聖恩不許更除左僕射臣惶恐失圖不¶敢復言自
爾日望痊平入覲丹扆面陳至誠庻得極¶竭疲駑且供
舊職以補報萬分而臓府雖寧瘡瘍未¶愈肌體羸瘠足
力全無步履甚難拜起不得以此無¶由朝叅計在假不
<pb:KR4d0040_WYG_052-7a>
管本職公事巳及一百一十餘日入¶覲之期未能自定
竊以百日停俸著在舊章况臣當¶表率百僚豈敢廢格
不行臣聞孔子曰先事後得詩¶云不素餐兮今雖聖澤
優厚曲加矜恤而使臣違先¶事之義重素餐之罪四海
指目何以自安伏望聖慈¶許臣依條百日外住支請受
候叅假日依舊庶使臣<md:KR4d0040_SBCK_052-10a>¶得安心養疾保全㣲軀取進止¶
　　　乞罷將官劄子¶(元祐元年/三月上)
臣於去年四月二十七日曽上言州縣者百姓之根¶本
<pb:KR4d0040_WYG_052-7b>
長吏者州縣之根本根本危則枝葉何以得安故¶自古
以來置州郡必嚴其武偹設長吏必盛其侍衛¶所以安
百姓衛朝廷也秦㓕六國以為兵不復用雖¶置郡守而
以御史監之墮名城銷鋒鏑故陳勝呉廣¶起而郡縣不
能制國隨以亡晉武帝平呉悉罷州郡¶兵陶璜山濤皆
言州郡武偹不可廢及永寧以後¶盗賊羣起州郡無備
天下遂大亂國朝置總管鈴轄¶都監監押為將帥之官
凡州縣兵馬其長吏未嘗不¶同管轄葢知州則一州之
<pb:KR4d0040_WYG_052-8a>
將知縣則一縣之將也熈<md:KR4d0040_SBCK_052-10b>¶寧中謀臣建議分天下禁軍
每數千為一將别置將¶官以領之訓練差使抽那一出
其手其逐州總管以¶下及知州知縣皆不得關預量留
羸弱下軍及剰員¶以充本州白直及諸般差使而已凡
設官分職當上¶下相維如身之使臂臂之使指紀綱乃
立今為州縣¶長及總管等官而於所部士卒有不相統
攝殆如路¶人者至於倉庫守宿街市廵邏亦皆乏人雖
於條有¶許差將下兵士者而州縣不得直差須牒將官
<pb:KR4d0040_WYG_052-8b>
將官¶徃徃占䕶不肯差撥萬一有非常之變州縣長吏
何以號¶令其衆制禦姧宄哉臣目覩前宰相西京留守
韓綘¶謁嵩山起建道埸其將下禁軍充白直者於條不
得¶出城經宿所敢留者剰員七八人而已况僻小州縣<md:KR4d0040_SBCK_052-11a>¶其守禦之備侍衛之衆可知矣臣當時乞悉罷將官¶其
逐州縣禁軍並委長吏與總管等官同共提舉教¶閱及
諸處差使其州縣長吏所給白直皆如嘉祐編¶勅以前
之數臣自上此文字後來不聞朝廷有所施¶行竊見近
<pb:KR4d0040_WYG_052-9a>
嵗諸處多闕雨澤盗賊頗多州縣全無武¶備長吏侍衛
單寡禁軍盡屬將官將官多與長吏爭¶衡長吏勢力逺
出其下萬一有如李順王倫攻城䧟¶邑之冦或如王均
王則竊發肘腋之變豈不為朝廷¶旰食之憂邪王者制
治於未亂保邦於未危豈可自¶恃太平之乆謂必無此
等事邪又自祖宗以來諸軍¶少曽在營常分畨徃縁邊
及諸路屯駐駐泊盖欲使¶之均勞逸知艱難識戰闘習
山川自置將官以來苟<md:KR4d0040_SBCK_052-11b>¶非有所征討全將起發與將官
<pb:KR4d0040_WYG_052-9b>
偕行外其餘常在本¶營不復分畨屯駐駐泊飽食安坐
養成驕惰之性歲¶月滋乆恐不可復用又每將下各有
部隊將准備差¶遣指使之類一二十人而諸州總管鈐
轄都監監押¶員數亦如舊設官重&KR0232;虚費廪禄凢將官
之設有害¶無利天下曉軍政者莫不知之臣愚伏望朝
廷如臣¶前奏盡罷諸路將官其禁軍各委本州縣長吏
與總¶管鈐轄都監監押等管轄一如未置將官已前之
法¶其諸州軍兵馬全少不足守禦之處量與立額招添
<pb:KR4d0040_WYG_052-10a>
其守禦有備而冦賊之發不能式遏或弃城逃避或¶率
吏民迎賊或斂民財賂賊雖責之以死彼亦甘心¶今平
居騶從且不能備一旦冦至責以死節不亦難<md:KR4d0040_SBCK_052-12a>¶哉取進
止¶
　
　
　
　
<pb:KR4d0040_WYG_052-10b>
　
　
　
　
　
　
　
　傳家集巻五十二<md:KR4d0040_SBCK_052-12b>¶<md:KR4d0040_SBCK_053-1a>¶
<pb:KR4d0040_WYG_053-1a>
欽定四庫全書
　傳家集巻五十三¶　　　　宋　司馬光　撰
　　章奏三十六¶
　　　舉張舜民等充館閣劄子¶(元祐元年上/)¶
臣今月二十四日准尚書省劄子准二十二日詔書¶節
文執政大臣冝各舉文學政事行誼之臣可以充¶館閣
之選者三人臣竊見奉議郎張舜民材氣秀異¶讀書能
文剛直敢言竭忠憂國通直郎孫凖學問優<md:KR4d0040_SBCK_053-2a>¶博文辭宏
<pb:KR4d0040_WYG_053-1b>
贍行義無缺乆淹下僚河南府左軍廵判¶官劉安世才
而自晦愿而有立力學修已恬於進取¶其人並堪充館
閣之選如後不如所舉臣甘當同罪¶取進止¶
五月三日尚書省劄子光所患已安惟足瘡有妨拜跪¶
不候叅假時放謝仍權免赴前後殿起居許乗轎子¶三
日一至都堂聚議或門下省治事¶
　　　辭三日一至都堂劄子¶(元祐元年上/)
臣伏覩中書省録黄今月二日奉聖㫖以臣所患已¶安
<pb:KR4d0040_WYG_053-2a>
惟足瘡有妨拜跪不候參假特放正謝仍權免赴¶前後
殿起居許乗轎子三日一至都堂聚議或門下¶尚書省
治事者臣聞命震恐無地自處竊念臣臓腑<md:KR4d0040_SBCK_053-2b>¶雖安飲食
如故但兩足無力瘡口未合歩履艱難拜¶起不得以此
未果朝參至於數日一至政事堂乃唐¶世以來宿德元
老髙年有疾朝廷尊禮特降此命豈¶伊微臣所敢倫擬
况臣自正月二十一日請朝假至¶今百三十餘日豈有
未見君父輒赴省供職况臣於¶病中除左僕射雖累具
<pb:KR4d0040_WYG_053-2b>
劄子辭免未&KR0170;開允仍&KR0170;就¶家賜以告身亦未敢祗受
方俟入覲天顔面陳至¶懇豈可遽治尚書省事伏望聖
慈俟臣歩履有力¶拜起得成參假了日與諸執政一例
供職貴於微軀¶差得自安所有今月二日指揮乞賜寢
罷取進止¶
内降付中書省許肩輿至内東門扶掖入¶對小殿<md:KR4d0040_SBCK_053-3a>¶　　　¶辭¶¶¶入對小殿劄子¶(元祐元年上/)
臣今月二日聞有聖㫖令臣不候參假特放正謝仍¶權
<pb:KR4d0040_WYG_053-3a>
免赴前後殿起居許乗轎子三日一至都堂聚議¶或門
下尚書省治事臣以恩禮太優不敢輒當尋具¶劄子辭
免今月四日又覩中書省録黄奉聖㫖依前¶降指揮不
許辭免仍令閤門告示許肩輿至内東門外¶令男扶掖
至小殿引對特免起居令引見前一日<md:KR4d0040_SBCK_053-3b>¶聞奏如此則禮
數愈重尤不敢當臣竊惟富弼三世¶輔臣德髙望重神
宗皇帝想見其人故特制此禮乃¶自古所無顧臣何人
敢與為比况親屈乗輿特御小¶殿以臣勤君其罪至大
<pb:KR4d0040_WYG_053-3b>
縱陛下優借而天威咫尺恐¶隕越隨之似此異數臣决
不敢受只候垂簾日於¶延和殿引見并乞上殿然事有
不得已者雖知僭越¶不得不承順聖恩臣即目上下馬
未得及足上有瘡¶深惡馬汗欲乞如今聖㫖許權乗轎
子出入及入内至常¶時下馬處下轎子又臣兩足無力
若無人扶掖委實¶全拜起不得欲乞今來入見及將來
每遇入對並權¶許令臣男康入殿遇拜時扶掖候痊安
日皆復舊規¶如此則曲成之仁已踰於天地非臣隕身
<pb:KR4d0040_WYG_053-4a>
䘮元所能<md:KR4d0040_SBCK_053-4a>¶報塞所有其餘恩禮並乞寢罷取進止¶
三省同奉聖㫖令乗轎子至崇政殿門外於延和殿¶垂
簾日引對餘並依前降指揮¶
　　　辭男康章服劄子¶(元祐元年上/)
臣乆在病假今月十二日於延和殿入見并辭免新¶命
以兩足無力拜起不得聖恩特許令臣男康入殿¶扶掖
臣既不得請臣男復賜章服父子忝竊誠不自¶安所有
臣男恩命乞賜寢罷取進止
<pb:KR4d0040_WYG_053-4b>
　　　乞與諸位徃來商量公事劄子(元祐元年上/)
臣近奉聖㫖許臣乗轎子三日一次至都堂聚議伏縁
三省樞密院各有職事難以臣故必令三日一聚議檢
㑹去嵗曽有指揮遇假日有公事許於東西府聚議其
東西府近北舊有便門臣欲乞於近南更開一便門臣
今縁足疾未愈乞遇假日或日晩執政出省後有司合
商量公事許乗小竹轎子徃諸位商量其執政有欲商
量公事者亦許來臣本位更不一一奏聞所貴論議詳
<pb:KR4d0040_WYG_053-5a>
盡事無留滯取進止
　　　乞進呈文字劄子¶(元祐元年上/)
臣先奉聖㫖權免赴前後殿起居許乘轎子三日一¶至
都堂聚議又許肩輿至内東門外令男康扶掖至¶小殿
引對臣以恩禮大重不敢輒當只乞於延和殿引<md:KR4d0040_SBCK_053-4b>¶見以
兩足無力若無人扶掖委實全拜起不得乞今來¶入見
及將來每遇入對並許令臣男康入殿遇拜時¶扶掖奉
聖㫖令乗轎子至崇政殿門外於延和殿垂¶簾日引對
<pb:KR4d0040_WYG_053-5b>
餘並依前降指揮臣今月十八日合至都¶堂遇其日垂
簾臣欲隨執政赴延和殿常起居及上殿進呈¶文字竊
慮閣門以前來聖㫖有免赴起居字及只云¶三日一至
都堂後來聖㫖無將來每遇入對並許令¶臣男康入殿
遇拜時扶掖字不聴臣及男康入殿伏¶望聖慈傳宣閣
門十八日許臣隨執政赴延和殿常¶起居及上殿進呈
文字令臣男康入殿遇拜時扶掖¶仍自今後每遇入對
並乞准此取進止
<pb:KR4d0040_WYG_053-6a>
　　　中使徐湜封還傳宣<md:KR4d0040_SBCK_053-5a>¶聖㫖且令入都堂尚書省門下省治事所有入殿起¶居
且頥養筋力直候秋涼引對所有元上劄子今却¶令封
還并賜食二合¶
　　　¶¶¶¶¶¶¶¶乞進呈文字第二劄子¶(元祐元年上/)
臣今月十六日曽具劄子奏乞於十八日隨執政赴¶延
和殿常起居及上殿進呈文字尋&KR0170;聖恩差入内¶東頭
供奉官徐湜封還仍傳宣且令入門下尚書省¶治事所
<pb:KR4d0040_WYG_053-6b>
有入殿起居且頥養筋力直候秋涼引對此¶乃聖恩憐
臣疲羸恐不堪勞苦欲且就安逸雖¶父母之愛其子恐
不能如此之備臣隕身喪元無以¶為報然臣既參假治
事若不以時入對面盡愚忠少¶禆萬一則與未參假時
無異所以區區陳請不能自¶巳臣今欲再乞於二十六
日隨執政赴延和殿常起¶居及上殿進呈文字臣至時
自度若筋力委實不能¶支梧即乞如今來聖㫖且只入
門下尚書省治事候<md:KR4d0040_SBCK_053-6a>¶筋力稍完再有陳請若且可以支
<pb:KR4d0040_WYG_053-7a>
梧即乞每遇垂簾¶日許隨執政赴延和殿常起居及進
呈文字仍乞傳¶宣閣門自今後每遇臣入對許令臣男
康入殿遇拜¶時扶掖取進止¶
　　　乞進呈文字第三劄子¶
臣自前月十二日參假以來兩曽具劄子奏乞隨執¶政
官於延和殿進呈文字皆&KR0170;聖恩遣中使封囬令¶候秋
凉陛下矜愛微臣誠至深至厚然陛下不知臣¶不肖使
待罪宰相宰相之職在輔佐天子謨明萬幾朝夕¶在前
<pb:KR4d0040_WYG_053-7b>
啟沃獻替臣自閠二月二日降麻除左僕射屬¶在病假
至今未嘗得一日與諸執政至簾前參陪國¶論雖許投
進文字然中心委細無由一一面陳陛下<md:KR4d0040_SBCK_053-6b>¶徒閔其衰病
欲使便安於一身不若使之竭盡愚忠¶庶幾有補於天
下臣為私計豈不願宴安在家若顧¶公義豈得内無愧
懼竊恐上則失陛下所以擢用臣¶之意下則失㣲臣忘
身徇國之心况已先奉聖㫖權¶免前後殿起居朝㑹之
勞什减七八臣自體當近日¶以來病勢亦似更减歩履
<pb:KR4d0040_WYG_053-8a>
比曏時稍輕但兩足少力¶若無人扶掖則全拜不得今
不免冒犯無厭之罪¶伏望聖慈特降指揮令臣每遇殿
上問聖體及謝恩¶等合拜之時特令免拜若在殿下常
起居許令臣男康¶扶掖仍乞傳宣閣門每遇臣入朝許
令臣男康隨入¶殿門如此則於臣羸病之軀優假巳極
於公家之務¶亦無所廢臣今欲乞如臣前奏於今月八
日隨執政<md:KR4d0040_SBCK_053-7a>¶赴延和殿常起居及上殿進呈文字取進止
(此劄子若降付¶三省再候進呈則八日以前皆值假故/不坐八日入朝不及如允臣所奏乞直批降指揮依奏)
<pb:KR4d0040_WYG_053-8b>
　　　<md:KR4d0040_SBCK_053-10b>¶乞進呈文字第四劄子¶
臣近曽三次具劄子奏乞與諸執政赴延和殿進呈<md:KR4d0040_SBCK_053-11a>¶文
字皆䝉聖慈遣中使封還云候秋凉雖天恩矜憫¶隆厚
無窮然臣既待罪宰相豈可不於簾前參陪國¶論况今
已立秋兼臣自體當得筋力差勝於前可以¶枝梧只是
無人扶掖全拜起不得欲乞如臣前奏候¶垂簾日許令
與諸執政赴延和殿常起居同進呈文¶字并乞特降指
揮自今後每遇臣入對許令臣男康隨入殿門取進止
<pb:KR4d0040_WYG_053-9a>
(聖意若不欲批指/揮即乞降赴¶三省)¶
　　　乞赴延和殿起居劄子¶(尋封囬/)
臣昨乞自今後遇延和殿垂簾日赴起居奏事䝉聖¶恩
依所乞為足瘡所有起居等冝特與權免拜及令¶男康
扶掖入殿者臣若得男康扶掖實可以拜起臣¶既乆不
面天顔豈有全不拜之理欲乞每遇延和殿<md:KR4d0040_SBCK_053-11b>¶垂簾日與
吕公著同班常起居取進止¶
　　　乞官劉恕一子劄子¶(元祐元年上/)
<pb:KR4d0040_WYG_053-9b>
臣伏覩祕書少監劉攽等奏故祕書丞劉恕同編修¶資
治通鑑功力最多比及書成編修屬官皆䝉甄録¶惟恕
身亡其家獨未霑恩門户單露子孫並無人食¶禄乞依
黄鑑梅堯臣例官其一子臣徃嵗初受勅編¶修資治通
鑑首先奏舉恕同修恕愽聞强記尤精史¶學舉世少及
臣修上件書其討論編次多出於恕至¶於十國五代之
際羣雄競逐九土分裂傳記訛謬簡¶編缺落嵗月交互
事迹差舛非恕精慱他人莫能整¶治所以攽等衆共推
<pb:KR4d0040_WYG_053-10a>
先以為功力最多不幸早夭¶不見書成未死之前未嘗
一日捨書不修今書成奏<md:KR4d0040_SBCK_053-12a>¶御臣等皆䝉天恩襃賞甚厚
獨恕一人不得霑預降¶為編户良可矜憫欲乞如攽等
所奏用黄鑑梅堯臣¶例除一子官使其平生苦心竭力
不為虚設取進止¶
　　　乞不拒絶西人請地劄子(元祐元年上/)
臣近具劄子奏乞於今月八日隨執政延和殿進呈文
字復䝉聖慈遣中使封還令依前降指揮臣不敢再三
<pb:KR4d0040_WYG_053-10b>
固違聖㫖然臣區區之心所以欲於八日入對者竊見
夏國宥州有牒稱已差人詣闕計㑹所侵疆土城寨竊
慮其日進呈上件文字此乃邊鄙安危之機生民休戚
之本不可不察臣自今年二月初以來累曽上言乞因新
天子即位西人恭順之際早下詔書赦其罪戾待遇如
故如此則控縱在我天子之體正休兵息民夷夏之心
安不幸虜人有一語不遜一騎犯邊則此詔不可復下
無何臣在病假不得靣論人心不同為衆所奪日復一
<pb:KR4d0040_WYG_053-11a>
日遷延至今虜先遣使來直求侵地指陳兵端辭意寖
慢前所議詔書已不可下矣既失此機㑹即日使至應
答亦難若悉從其所請則彼益驕而無厭若悉拒而不
從則邊患由此而起今就二者之中寧為百姓屈已少
從所請以紓邊患不可激令憤怒致興兵犯塞以困生
民所以然者靈夏之役本由我起新開數寨皆是彼田
今既許其内附豈可猶靳所侵地而不與彼必曰我自
天子新即位卑辭厚禮以事中國庻㡬歸我侵疆今猶
<pb:KR4d0040_WYG_053-11b>
不許則是恭順無益不若以武力取之彼小則上書悖
慢大則攻䧟新城當是之時不得已而與之其為國家
之耻無乃甚於今日乎以小喻大譬如甲奪乙田未請
而與之勝於請而後與若更請而不與則彼必興鬭訟
矣此是非利害明如白黒臣竊慮進呈之際羣臣猶有
見小忘大守近遺逺惜此不毛無用之地結成覆軍殺
將之禍兵連不觧為國家憂伏望陛下决自聖志勿聽
浮言為兆民計文彦愽輔佐四朝熟知虜情此可謂軍
<pb:KR4d0040_WYG_053-12a>
國重事願陛下詢彦愽以决之取進止
　
　
　
　
　
　
　
<pb:KR4d0040_WYG_053-12b>
　
　
　
　
　
　
　
　傳家集巻五十三

<pb:KR4d0040_WYG_054-1a>
欽定四庫全書
　傳家集巻五十四　　　　宋　司馬光　撰
　　章奏三十七
　　　乞以十科舉士劄子¶(元祐元年上/尋依此行)
臣竊惟為政之要莫如得人百官稱職則萬務咸治¶然
人之才性各有所能或優於德而嗇於才或長於¶此而
短於彼雖皐䕫稷契止能各守一官况於中人¶安可求
備是故孔門以四科論士漢室以數路得人¶若指瑕掩
<pb:KR4d0040_WYG_054-1b>
善則朝無可用之人苟隨噐授任則世無¶可弃之士臣
誤䝉甄擢備位宰相慎選百官乃其職¶業而智識淺短
見聞褊狹知人之難聖賢所重寰宇¶至廣俊彦如林或
以恬退滯淹或以孤寒遺逸被褐<md:KR4d0040_SBCK_053-12b>¶懐玉豈能周知若専
引知識則嫌於狹私難服衆心¶若止循資序則官非其
人何以致治莫若使在位逹¶官人舉所知然後克恊至
公野無遺賢矣臣不勝狂¶愚欲乞朝廷設十科舉士一
曰行義純固可為師表¶科(有官無官/人皆可舉)二曰節操方正可
<pb:KR4d0040_WYG_054-2a>
備獻納科(舉有/官人)三曰¶智勇過人可備將帥科(舉文武有/官人此科)
(亦許鈐轄以/上武臣舉)四曰¶公正聰明可備監司科(舉知州以/上資序)五
曰經術精通可¶備講讀科(有官無人/人皆可舉)六曰學問該慱可
備顧問科(有官¶無官/人皆可舉)七曰文章典麗可備著述科(有官/無官)
(人皆/可舉)八曰¶善聽獄訟盡公得實科(舉有/官人)九曰善治財賦
公私俱¶便科(舉有/官人)十曰練習法令能斷請讞科(舉有/官人)應
職事¶官自尚書至給舎諫議寄禄官自開府儀同三司
至<md:KR4d0040_SBCK_053-13a>¶太中大夫職自觀文殿大學士至待制每嵗須得於
<pb:KR4d0040_WYG_054-2b>
十科中舉三人(非謂每科各舉三人謂各随所/知某人堪充某科共計三人)其狀¶云
臣竊見某人有何行能(並須指陳事實不得徒餙虚辭/位在上者得舉在下¶之人位在)
(下者不得舉/在上之人)臣今保舉堪充某科如䝉朝廷擢¶用後不
如所舉(謂若舉行義純固而違犯名教節操方正而佞/邪險躁智勇過人而愚懦¶致敗公正聰明而私)
(曲昏闇經術精通而不能講讀學問該愽而空踈牆面/文章典麗而鄙拙紕繆善聽¶獄訟而寃滯失實善治財)
(賦而病民耗國練習/法令而屢致出入)及犯正入已贓臣¶甘伏朝典不辭
候奏狀到日付中書省擇勤謹吏人¶二人専切收掌仍
十科各置簿畫時抄録年月日某官姓名¶舉某官姓名
<pb:KR4d0040_WYG_054-3a>
别置合舉官臣僚簿嵗終不舉及人數不足按劾施¶行
或遇在京及外方有事須合差官體量相度㸃檢¶磨勘
剗刷催促推勘定奪則委執政親檢逐簿各隨<md:KR4d0040_SBCK_053-13b>¶所舉之
科選差令試管勾上件事務若能辦集即别¶置簿記其
勞績遇本科職任有闕(謂若經筵或學官有闕即用行/義純¶固經術精通學問該愽等)
(科人臺諫有闕即用/節操方正科人之類)則委執政親檢逐¶簿選名實相稱
或舉主多有勞績之人補充仍於¶本人除官勅告前盡
開坐舉主姓名於後或不如所¶舉其舉主從貢舉非其
<pb:KR4d0040_WYG_054-3b>
人律科罪犯正入已贓舉¶主减三等科罪若因受賄徇
私而舉之罪名重者自¶從重法期在必行不可寛宥雖
見為執政官朝廷所¶不可輟者亦須降官示罰即朝廷
臨時因事特詔舉¶官(謂若舉知河渠/馬牧等處之類)不在十科之内者
有不如所舉亦¶同此法所貴人人重慎所舉官皆得人
取進止¶
　　　起請科場劄子(元祐元年上/)
臣伏覩朝廷改科場制度第一場試本經義第二場試
<pb:KR4d0040_WYG_054-4a>
詩賦第三場試論第四場試策試新科明法除斷案外
試論語孝經義奉聖㫖令禮部與兩省學士待制御史
臺國子監司案集議聞奏臣竊有所見不敢不以聞凡
取士之道當以德行為先文學為後就文學之中又當
以經術為先辭采為後是故周禮大司徒以六德六行
賔興萬民漢以賢良方正孝亷質樸敦厚取士中興以
後取士尤為精慎至於公府掾屬州從事郡國計吏丞
史縣功曹鄉嗇夫皆擇賢者為之苟非其人則為世所
<pb:KR4d0040_WYG_054-4b>
譏貶是以人人思自砥礪教化興行風俗純厚乃至後
世陵夷雖政刑紊於上而節義立於下有以姧囬巧偽
致富貴者不為清議所容此乃德化之本原王者所先
務不可忽也熹平中詔引諸生能文賦者待制鴻都門
下蔡邕力争以為辭賦小才無益於治不如經術自魏
晉以降始貴文章而賤經術以詞人為英俊以儒生為
鄙樸下至隋唐雖設明經進士兩科進士日隆而明經
日替矣所以然者有司以帖經墨義試明經專取記誦
<pb:KR4d0040_WYG_054-5a>
不詢義理其弊至於離經析注務隠争難多方以誤之
是致舉人自㓜至老以夜繼晝腐脣爛舌虚費勤勞以
求應格詰之以聖人之道瞢若靣牆或不知句讀或音
字乖訛乃有司之失非舉人之罪也至於以賦詩論策
進士及其末流專用律賦格詩取捨過落擿其落韻失
平側偏枯不對蜂腰鶴膝以進退天下士不問其賢不
肖雖頑如跖蹻苟程試合格不廢髙第行如淵騫程試
不合格不免黜落老死衡茅是致舉人專尚辭華不根
<pb:KR4d0040_WYG_054-5b>
道德渉獵鈔節懐挾勦剽以取科名詰之以聖人之道
未必皆知其中或遊處放蕩容止輕儇言行醜惡靡所
不至者不能無之其為弊亦極矣神宗皇帝深鑒其失
於是悉罷賦詩及經學諸科專以經義論策試進士此
乃革歴代之積弊復先王之令典百世不易之法也但
王安石不當以一家私學欲盖掩先儒令天下學官講
觧及科場程試同已者取異已者黜使聖人坦明之言
轉而䧟於竒僻先王中正之道流而入於異端若已論
<pb:KR4d0040_WYG_054-6a>
果是先儒果非何患學者不弃彼而從此何必以利害
誘脅如此其急也又黜春秋而進孟子廢六藝而尊百
家加之但考校文學不勉勵德行此其失也凡謀度國
事當守公論不可希時又不可徇俗冝校是非之小大
利害之多少使質諸聖人而不謬酌於人情而皆通稽
於上古而克合施之當世而可行然後為善也今國家
大議科場之法欲盡美以臣所見莫若依先朝成法合
明經進士為一科立周易尚書詩周禮儀禮禮記春秋
<pb:KR4d0040_WYG_054-6b>
孝經論語為九經令天下學官依注疏講說學士愽觀
諸家自擇短長各從所好春秋止用左氏傳其公羊糓
梁陸淳等說並為諸家孟子止為諸子更不試大義應
舉者聴自占習三經以上多少隨意皆須習孝經論語
於家狀前開坐習某經某經又每歲委升朝文官保舉
一人不拘見在任不在任是本部非本部各舉所知若
係親戚亦於舉狀内聲說其舉狀稱臣竊見某州某縣
人某甲有何行能臣今保舉堪應經明行修科於後不如
<pb:KR4d0040_WYG_054-7a>
所舉臣甘當連坐不辭候奏狀到朝廷下禮部貢院置
簿各分逐路抄録本人姓名注舉主官位姓名於其下
仍下本州出給公據付本人收執及令本州亦如貢院
置簿抄録准備開科場日考驗公據其舉狀既上之後
若所舉之人犯贓私罪至徒已上情理重及違犯名教
候斷訖仍收坐舉主奏乞朝廷取勘施行其人未及第
者减五等已及第者减叄等坐之一如舉選人充京官
法臣竊料此法初行其奔競屬請固不能免若朝廷必
<pb:KR4d0040_WYG_054-7b>
坐舉主毋有所赦行三¶五<md:KR4d0040_SBCK_054-1a>¶人後自皆慎擇其人不敢妄
舉如此則士之居鄉居家獨處闇室立身行已不敢不
慎惟懼玷缺有聞於外矣所謂不言之教不肅而成不
待學日訓月察立賞告訐而士行自美矣每遇開科場
其有舉主者自稱應經明行修舉仍於所投家狀前開
坐舉主者位姓名有司檢㑹簿上合同方許收接其無
舉主者只稱應鄉貢進士舉如常法每舉人三人以上
自相結為一保止保委是正身及是本貫不曽犯真刑
<pb:KR4d0040_WYG_054-8a>
無隠憂匿服此外皆不保其本州及貢院考試並依舊
法差封彌謄録監門廵鋪官程試之日嚴加檢察如舊
試經學諸科法各令求已毋得移坐位相從託商量相
聚傳義傳本懷挾代筆違者扶出第一場先試孝經論
語大義五道内孝經一道論語四道先須備載正文次
述注疏大意次引諸家異義次以已見評其是非以援
據精詳理長文優者為通其次為粗援㨿踈略理短文
拙者為否三通以上為合格不合格者先次駮放合格
<pb:KR4d0040_WYG_054-8b>
者榜引次場就試如舊試經學諸科法或合格人數太
少則委試官臨時短中求長詳酌放過次場試尚書次
場試周禮次場試儀禮次場試禮記次場試春秋次場
試周易大義各五道令舉人各隨所習經書就試考校
過落如孝經論語法次場論二道一道於儒家諸子書
内出題一道於歴代正史内出題次場試策三道皆問
時務考策之日方依觧額及奏名人數定去留編排髙
下以經數多者在上經數均以策論理長文優在上其
<pb:KR4d0040_WYG_054-9a>
經明行修舉人並於進士前别作一項出榜解發及奏
名至御前試時務策一道千字以上封彌官於號上題
所明經及舉主人數候考校詳定畢編排之時亦以經
數多者在上經數均以策理長文優者在上文理均以
舉主多者在上其經明行修舉人亦於進士前别作一
項編排先放及第其推恩注官比進士特加優異他時
選擇清要官館閣臺諫等並須先取經明行修人其舉
主姓名常於官告前聲說如此則舉人皆務尊尚經術
<pb:KR4d0040_WYG_054-9b>
窮聖人指趣不敢不精旁覽子史不敢不慱又不流放
入於異端小說講求時務亦不敢不知所得之士既有
行義又能明道又能慱學又知從政其為國家之用豈
不賢於今日之所取乎所有今來乞復詩賦者皆嚮日
老舉人止習詩賦不習經義應舉不得故為此說欲以
動揺科場制度為已私便朝廷若不欲棄捐舊人候將
來科場進士有特奏名者令試詩賦隨其優劣等第推
恩亦無傷也不可以此輕改成法復從弊俗誤惑後生
<pb:KR4d0040_WYG_054-10a>
若以為文章之士國家所不可無即乞許人於試本經
合格日投狀乞試雜文於試論次場引試或古詩或律
詩或歌行或古賦或頌或銘或賛或四六表啟臨時委
試官出題目試某文定篇數字數共須及五百字以上
取辭采髙者為合格候得觧及奏名及第日編排¶姓名
髙下各在經數同等人之上如此則文章之士亦不乏
矣至於律令勅式皆當官者所須何必置明法一科使
為士者豫習之夫禮之所去刑之所取為士者果能知
<pb:KR4d0040_WYG_054-10b>
道義自與法律冥合若其不知但日誦徒流絞斬之書
習鍜鍊文致之事為士已成刻薄從政豈有循良非所
以長育人材敦厚風俗也朝廷若不欲廢弃巳習之人
其明法曽得觧者依舊應舉未曽得觧者不得更應則
收拾無遺矣臣愚所見如此伏乞以臣所奏及禮部¶等
官所議榜國子監門及編下諸州有州學處榜州學門
令舉人限一月内投狀指定何法為善仰本州附遞以
聞候到京齊足更委其他執政㸔詳參酌從長施行取
<pb:KR4d0040_WYG_054-11a>
進止
　　　謝免北使朝見日起居狀¶(元祐元年上/)¶
右臣伏覩中書省録黄以今月十一日北使朝見奉¶聖
㫖許臣與文彦愽免赴起居仍候人使升殿降階¶訖權
歸幕次將欲賜茶即升殿臣以乆患脚膝逺行¶乆立實
所未堪方欲奏陳伏䝉聖恩差句當御藥院¶梁某宣諭
令臣於人使見辭日更不赴臣無任感天¶荷聖激切屏
營之至謹録奏謝以聞謹奏
<pb:KR4d0040_WYG_054-11b>
　
　
　
　
　
　
　
　傳家集巻五十四

<pb:KR4d0040_WYG_055-1a>
欽定四庫全書
　傳家集巻五十五　　　　宋　司馬光　撰
　　章奏三十八
　　　申明役法劄子<md:KR4d0040_SBCK_054-2a>¶(元祐元年上/)
臣先曽上言乞直降勅命應天下免役錢一切並罷其
諸色役人並依熈寧元年以前舊法人數委令佐揭簿
定差䝉朝廷一一如臣所請臣竊聞降勅之初百姓莫
不喜恱一兩月間州縣定差已了别無詞訟人情安帖
<pb:KR4d0040_WYG_055-1b>
無何續有顧募不足方行定差指揮人始疑惑既而屢
有更張號令不一又轉運使各以已見欲合本路共為
一法不令州縣各從其冝是致州縣惶惑不知所從或
已差役人却放或已放顧人却收或依舊用役錢顧人
或不用錢招人充役朝夕不定上下紛紜徃徃與二月
六日勅意相違竊縁臣元初起請及朝廷所降勅節文
明言委州縣官㸔詳依今來指揮若有方礙致施行未
得仰具利害擘畫申州州申轉運司轉運司奏聞委執
<pb:KR4d0040_WYG_055-2a>
政官再加㸔詳隨冝修改别作一路一州一縣勅施行
務要曲盡其冝豈是當日所言一字不可移易但患轉
運司州縣不肯奏陳臣今欲申明元初起請内聲說
不明不盡事件謹具畫一如後
一臣起請雖云依熈寧元年舊法人數定差若舊法人
　數有於今日不可行者即是妨礙合申乞改更人數
　或太多或太少惟本州縣知得的確合消數目合酌
　中立額申乞依數定差朝廷難為遥度
<pb:KR4d0040_WYG_055-2b>
一臣起請雖云若所差人不願充役任便選顧有行止
　人自代其顧錢多少私下商量若所顧之人邀勒被
　差之人廣求顧直官司亦當裁定不得過自來官中
　顧錢之數其州縣官員即不得指占所顧之人令被
　差之人顧覔
一臣起請雖云見&KR0249;役人候差到役人各放令逐便者
　若所顧之人自有田産情願充役者亦自可依舊存
　留又曹司一役新差之人多不諳熟書算行遣及案
<pb:KR4d0040_WYG_055-3a>
　下文字未曽交割合留所顧之人給與顧錢令與新
　差之人同共行遣限半年内交割了畢才放逐便
一臣起請云今日衙前陪備少於曏日不至破家若猶
　以為户力難任即乞於官户僧道單丁女户有屋業
　每月掠錢及十五貫莊田中年所收斛斗及百石以
　上者並等第出助役錢不及此數者與放免臣意以
　為十口之家歲收百石足供口食月掠房錢十五貫
　足供日用二者相須此外有餘者始令出助役錢非
<pb:KR4d0040_WYG_055-3b>
　謂止收百石即令助役也若猶嫌太少及所收掠課
　利難知實數即乞應係第三等以上令出助役錢第
　四等已上放免若本州坊場河渡等錢自可支酬衙
　前重難分數得足則官户等更不消出助役錢
　一從来諸州招募人投充長名衙前若招募不足方始差
　到鄉户衙前此自是舊法今來别無改更惟是舊日
　將坊場河渡折酬長名衙前重難令自出賣今來官中
　出賣坊場河渡收錢依分數折酬長名衙前重難只
<pb:KR4d0040_WYG_055-4a>
　此與舊法有異若鄉户差補已足續有投名者即先
　從貧下放鄉户歸農鄉户願投充長名亦聴
一臣起請委逐縣㸔詳具利害擘畫申州本州類聚擇
　其可取者擘畫申轉運司轉運司類聚諸州所申擇
　其可取者擘畫奏聞朝廷伏縁知逐處民間利害子
　細轉運司不如州州不如縣竊慮逐縣逐州有擘畫
　得事理切當而本州及轉運司抑遏刪去不以上聞
　致勅下之日依舊妨礙施行未得欲乞更降指揮下
<pb:KR4d0040_WYG_055-4b>
　州縣如有似此擘畫切當被在上刪去者許逐縣直
　申轉運司本州直申奏所貴下情無壅曲盡事冝仍
　乞降指揮下詳定役法所只得以諸路州縣申到利
　害詳其可否立為定法其不當職之人為髙竒之論
　不切事情者不得施行亦不可將一路一州一縣利
　害作海行條貫
　一詳定役法所奏請行下指揮若有妨礙難行之事亦乞
　如臣起請委逐路州縣看詳具利害擘畫申上隨宜修改
<pb:KR4d0040_WYG_055-5a>
右臣所言若有可取乞遍下諸¶州縣除此外並依二月¶¶
六日所降勅命施行取¶進止¶
　　　乞罷保甲招置長名弓手劄子¶(元祐元年上/)
臣竊見府界及三路保甲雖罷團教猶冬教一月於民
有損於官無益不若盡罷之便何則比於團教之時民
間勞費雖什减六七然猶有三四此所謂於民有損也
朝廷每歲遣使按閱所費金帛以百萬計而終無所用
之此所謂於官無益也臣以為不若盡罷之便自置保
<pb:KR4d0040_WYG_055-5b>
甲以來盗賊倍多所以然者鄉村無頼子弟乍渉城市
聞見紛華自恃身為保丁坐索本家供給飲愽遊蕩習
以成性今雖罷團教不肯復歸南畆服田力穡逸欲既
深資用不足既家藏利兵又身挾武藝由是邀結黨友
群行攻劫父兄不能禁州縣不能制此自然之勢也是
以數年以來年不甚饑¶而府界三路盗賊縱横入縣鎮
殺官吏若遇蟲蝗水旱大饑之歲將若之何此不可不
為之先慮也以臣愚見莫若盡罷府界及諸路保甲據
<pb:KR4d0040_WYG_055-6a>
逐縣主户數目盗賊多少委提㸃刑獄相度每若干户
置長名弓手一人與免户下租¶稅支移折變及夫役諸
般差徭科配一無所預務為優假使人歆慕每十人置
節級一員五十人置十將一員百人置員寮一員二百
人以上置指揮使副指揮使各一員雖不及二百人亦
置指揮使副指揮使名目盡&KR0249;一縣弓手以為賞功資
級其節級始初且令本縣令佐依上下名次或選有部
轄者權管候有長行捉殺到强盗一人即補充正節級
<pb:KR4d0040_WYG_055-6b>
替下權管之人自後每捉殺到强盗一人依此遷一級
若未有闕且為守闕不得管人候有闕日補正其累功
勞遷至正指揮使滿三年以上又曽捉殺到强盗三人
從來不曽犯贓罪者仰本縣官吏結罪保明申州本州官
吏結罪保明申奏乞朝廷與於三班借差内安排若遇
有强惡賊人朝廷臨時别立賞格者不在此限如此則
保申中勇健之士見前有出官之望來應募者必多除
第一第二等户物力髙强合充重役不得應募外其餘
<pb:KR4d0040_WYG_055-7a>
但於本縣有户籍田産不以等第髙下並許投充長名
弓手永無觧役之期(若第一第二等户情願以一丁/為弓手餘丁充重役者亦聽)若一
人闕額有二人以上爭投者即委令佐揀試武藝髙强
者充之如此則本縣勇健者皆充弓手其餘懦弱者雖使
之為盗亦無能為患若見充長名弓手人有勇力武藝
衰退者許令外人指名比較若勝於舊者即令充替如
此則不須教閱武藝自然長得精熟仍委本州及提㸃
刑獄常切覺察令佐有取捨不公者取勘依法施行若
<pb:KR4d0040_WYG_055-7b>
應募未滿見今鄉差弓手之數即且令鄉差弓手相兼
祗應候招到長名弓手一人即替鄉差弓手一人歸農
其鄉差弓手願投長名者亦聴若長名弓手及百人以
上即令分一半作兩畨二百人以上每百餘人分作一
畨並年終交替其上畨者隨縣尉逐捕盗賊自節級以
上各令管所轄之人若所轄之人有小可過犯許一面
區分不得過小杖十下若所轄之人敢陵犯本轄人員
者杖一百毆者徒一年雖權管亦同本轄人員若於所
<pb:KR4d0040_WYG_055-8a>
轄人處取受財物並依律科罪犯贓罪杖者若係管轄
權管即降充長行下名若係正人員即降一資自後每
捉殺到强盗兩人始當一人罪至徒者不以權正並降
充長行下名自後每捉殺到强盗三人始當一人雖許
遷資並係額外不得管人不得出官若遇下畨則不相
管轄亦無階級其下畨者自十將以下各隨所居之處
與耆長同覺察本管地分内曽為强盗之人及窩藏之
家凡為强盗者不肯於本管地分作過須在他處盖恐累
<pb:KR4d0040_WYG_055-8b>
及本地分捕盗人無所自容故也其本地分捕盗人徃
徃知之莫肯發舉盗既得財分贓則絶迹逺遁其賊發
地分捕盗人雖欲擒捕莫知其處官中雖立三限科校
終無所益由此賊發地分捕盗人每有賊發莫肯申舉
若變主懦弱則多方抑塞不令聲賊變主强梁則共陪
所失之財勸和使休是致羣盗無所忌憚日益昌熾又
告捕得賊多被賊人讎報焚燒莊舎屠害老少其賞錢
豈冝留滯而徃徃為州縣沮難有司靳惜動有經年請
<pb:KR4d0040_WYG_055-9a>
領不得使之觧體欲乞今後應賊發地分其捕盗人¶更
不立三限科校捕盗官亦不批罰只以擒賊多少¶論其
功賞若敢<md:KR4d0040_SBCK_054-3b>¶抑塞隠蔽從嚴<md:KR4d0040_SBCK_054-4a>¶法施行仍每州各隨大小賊
盗多少借官錢數千貫專充告捕賞錢每獲强盗勘得
從來住止窩藏去處候斷遣巳了委本州長吏當日先
以官錢支給告捕之人即移牒出賊州縣勾追住止窩
藏地分捕盗人科不覺察罪弓手杖一百耆長杖八十
壯丁笞四十先籍没賊人及窩藏家財産償所支賞錢
<pb:KR4d0040_WYG_055-9b>
外其不足之數令捕盗人等均攤限壹月催足津般赴
給賞州軍補填¶官錢若路逺難以津般則<md:KR4d0040_SBCK_054-4b>¶各於<md:KR4d0040_SBCK_054-5a>¶本州官
錢内¶關牒折兊其强惡賊人朝廷特於常法外多立賞
錢者自以省錢充不在捕盗人均攤之限如此賊盗則
無所容身必思改過自新若果行此法府界三路既免教閲勞費
之患<md:KR4d0040_SBCK_054-5b>¶無頼子弟又¶有所¶歸投<md:KR4d0040_SBCK_054-6a>¶得以羈縻¶¶¶¶諸路正鄉村之
名復國家舊制勇健之士前有仕進之望爭討賊立功
不待教閱而弓手武藝自然不敢衰退不須㸃差而鄉
<pb:KR4d0040_WYG_055-10a>
兵自足兼有所用人雖衆多而上下有綱紀不敢相侵
暴賊發地分捕盗人不知賊處免虚受刑責出賊地分
為累及身不敢蔽匿景跡之人被盗之家¶無人¶抑塞¶有
所伸訴賊盗窮窘無所容身稍冀衰<md:KR4d0040_SBCK_054-6b>¶息¶¶¶¶¶¶¶¶¶取<md:KR4d0040_SBCK_054-7a>¶進止¶¶¶¶¶¶¶¶¶
　　　乞令六曹刪减條貫白劄子¶
勘㑹近歲法令尤為繁多凢法貴簡要令貴必行則<md:KR4d0040_SBCK_054-7b>¶官
吏易為檢詳咸知畏避近㨿中書門下後省修成¶尚書
六曹條貫共計三千六百九十四冊寺監在外¶又㨿編
<pb:KR4d0040_WYG_055-10b>
修諸司勅式所申修到勅令格式一千餘巻¶冊雖有官
吏彊力勤敏者恐不能遍觀而詳覽况於¶備記而必行
之其間條目苛密抵捂難行者不可勝¶數昨者條貫初
下吏部侍郎左選差注不行者數日¶不免再有奏陳復
依舊法必料諸曹條貫皆有似此¶拘礙難行者今欲特
降指揮下尚書六曹委長貳郎¶官同共㸔詳本曹新舊
條貫内有海行已有及全無¶義理於事無益防禁太繁
難為遵守者盡令刪去惟¶取紀綱大體切近事情朝夕
<pb:KR4d0040_WYG_055-11a>
不可無者方始存留作¶本司條貫限兩月申奏施行<md:KR4d0040_SBCK_054-8a>¶　
　
　
　
　
　
　
<pb:KR4d0040_WYG_055-11b>
　
　
　
　
　
　
　
　傳家集巻五十五

<pb:KR4d0040_WYG_056-1a>
欽定四庫全書
　傳家集巻五十六　　　　宋　司馬光　撰
　　章奏三十九
　　　乞先行經明行修科劄子(元祐元年上/)
臣先上言乞每嵗委陞朝文官保舉一人應經明行修
科與進士並置程試一如進士惟於及第後推恩優異
以勸勉天下舉人使敦修士行昨已有朝㫖來年科塲
且依舊法施行竊聞近有聖㫖其進士經義並兼用注
<pb:KR4d0040_WYG_056-1b>
䟽及諸家之説或已見仍罷律義先次施行臣竊詳朝
廷之意盖為舉人經義文體専習王氏新學為日已久
來年科塲欲兼取舊學故有此指揮令舉人豫知而習
之臣所乞置經明行修科者欲使舉人知向去科塲朝
廷敦尚行義不専取文學所以美教化厚風俗比於經
義文體尤為要切宜使舉人豫知欲乞亦降朝㫖先次
施行况與進士舊法兩不相妨取進止
　　　所舉孫準有罪自劾劄子(元祐元年上/)
<pb:KR4d0040_WYG_056-2a>
臣先准詔書舉文學政事行誼之臣可以充館閣之選
者三人臣舉通直郎孫凖近聞孫準與妻趙氏因爭女
使與妻兄趙元裕相論訴状内有虚妄事罰銅六斤臣
昧扵知人所舉有罪理當連坐乞賜責降取進止
　　　所舉孫凖有罪自劾第二劄子¶
臣先舉孫凖行義¶無缺堪充館閣之選如後不如所舉
甘¶當同罪近聞凖與妻家爭訟罰銅六斤¶¶臣<md:KR4d0040_SBCK_054-9a>¶奏乞連坐
責降伏䝉聖慈批還云孫凖為家私小事罰銅安有連
<pb:KR4d0040_WYG_056-2b>
罪伏緣臣舉状稱凖行義無缺今凖閨門不睦妻妾交
爭是行義有缺於臣為貢¶舉非其人臣不敢逃刑况臣
近奏十科或有不如所舉其舉主從貢舉非其人<md:KR4d0040_SBCK_054-10a>¶律科¶
罪雖見為執政朝廷所不可輟者亦須降官示罰臣備
位宰相身自立法首先犯之此而不行何以齊衆乞如
臣所奏從貢舉非其人¶律施行所貴率厲羣臣審慎所
舉取進止
　　　後殿常起居乞拜劄子(元祐元年上/)
<pb:KR4d0040_WYG_056-3a>
臣竊以人臣見君禮無不拜文彦慱年齡位望皆逺踰
於臣每後殿起居猶須拜伏獨臣一人恩¶㫖不拜忝為
臣子實不¶自安<md:KR4d0040_SBCK_054-10b>¶欲¶乞今後遇文彦慱入朝與之同班不
入朝即别為一班依羣臣例常起居况臣自揣近日筋
力㣲増若得臣男扶掖其常起居¶¶¶¶¶¶¶四拜殊不為<md:KR4d0040_SBCK_054-11a>¶難伏望
聖慈聴許以存¶朝廷之禮<md:KR4d0040_SBCK_054-11b>¶取進止¶
　　　辭大禮使劄子(尋改差/)
臣先奉勅差充明堂大禮使伏緣臣自去冬以來脚膝
<pb:KR4d0040_WYG_056-3b>
無力拜起艱難至今正月下旬全妨拜起遂<md:KR4d0040_SBCK_054-12a>¶請<md:KR4d0040_SBCK_055-1a>¶朝假至
今首尾八箇月若無人¶扶掖委實獨自拜起不¶得每次
朝見幸䝉聖恩許男扶掖將來饗明堂在上帝前不可
使人扶掖又随皇帝陟降拜伏必恐未能一一如禮欲
望聖慈矜憫别賜差官充大禮使取進止
　　　論監司守資格任舉主劄子¶(元祐元年上/)¶
臣竊見御史韓川上言諸路監司不當拘限資格專¶任
舉主當令宰相自加選擇竊緣常調之人不可不¶為之
<pb:KR4d0040_WYG_056-4a>
立資格以抑躁進塞倖門若果有賢才朝廷自¶當不次
選擢豈拘此制凡年髙資深之人雖未必盡¶賢然累任
親民歴事頗多知在下艱難比於元不歴親¶民便任監
司者必小勝矣朝廷執政止八九人若非<md:KR4d0040_SBCK_055-2a>¶交舊無以知
其行能不惟渉狥私之嫌兼所取至狹¶豈足以盡天下
之賢才若采訪毁譽則愛憎毁譽情¶偽萬端與其聴逰
談之言曷若使之結罪保舉故臣¶奏設十科以舉士其
中一科公正聦明可備監司誠¶知請屬挾私所不能無
<pb:KR4d0040_WYG_056-4b>
但有不如所舉者嚴¶加譴責無所寛宥則今後自然慎
擇不敢妄舉矣至¶如楚潜等雖無聲名安知其無實用
俟其到官無狀¶廢職并舉主坐之亦未為晩取進止¶
　　　薦王大臨劄子¶(元祐元年八月八日上/大臨除太學錄已卒)
臣竊見鄆州處士王大臨通經術善講説安仁樂義譽
髙鄉曲貧不易志老不變節曏¶嘗有詔敦遣固辭不起
伏望¶聖慈召致京師寘之學<md:KR4d0040_SBCK_055-2b>¶官為士類矜式¶¶取進止¶
　　　乞官陳洙一子劄子(元祐元年上/)
<pb:KR4d0040_WYG_056-5a>
臣竊以嘉祐中仁宗皇帝未有繼嗣故殿中侍御史陳
洙奏乞擇宗室之賢者立以為後既發奏状謂家人曰
我今日入一文字言社稷大計若得罪大者死小者貶
竄汝輩當為之備下奏状者未返洙得疾而卒臣時為
諌官親聞見此事竊憐其亡身狥國繼之以死而天下
莫之知近見故職方員外郎張術亦以當時乞建儲貳
子申伯特補太廟齋郎伏望聖慈依張術例除一子官
以旌忠義取進止
<pb:KR4d0040_WYG_056-5b>
　　　辭明堂宿衞劄子¶(元祐元年上/)
臣先奉聖㫖將來明堂特與免侍祠攝事導駕及稱¶賀
陪位肆赦立班止令宿衞在於人臣恩禮優厚無以¶復
加捐生隕命不足酬報然臣日近患左足掌底腫¶痛全
然履地不得跬歩不能行未知痊愈之期所有<md:KR4d0040_SBCK_055-3a>¶將来明
堂宿衛亦恐祗赴不得伏望聖慈特賜矜免¶乞恩不已
慙懼無地取進止¶
　　　辭提舉修實錄劄子¶(元祐元年上/)
<pb:KR4d0040_WYG_056-6a>
臣先奉勅差提舉修神宗皇帝實録臣自受命以來以¶
衰羸多病罕曽得到局供職日近又患左足腫痛不¶能
履地日甚一日未有痊愈之期所有修神宗皇帝¶實錄
伏乞别賜差官提舉取進止¶
　　　進呈上官均奏乞尚書省事類分輕重某事闗
　　　　尚書某事關二丞某事關僕射白劄子(尋得/㫖依)
今欲應尚書省事舊有條例事不至大者並委六曹長
官一面專决應奏上者奏上應行下者行下其有衝改
<pb:KR4d0040_WYG_056-6b>
條貫或應臨時特取㫖及事體大非六曹所能専决者
即申都省委僕射左右丞同商量或送中書取㫖或直
批判指揮所有都省常程文字並只委在右丞一面批
判指揮施行事體稍大及有所疑者方與僕射商量同
批判所有諸色人辭状只委左右丞一面収接可留即
留可退即退若六曹判㫁不當及住滯不决即别委不
千礙官定奪是非及根究住滯因依若顯有不當及無
故住滯其本曹官吏即行按劾所貴上下相承各有職
<pb:KR4d0040_WYG_056-7a>
分行遣簡徑事務辦集
　　　乞趂時収糴常平斛斗白劄子(元祐元年上/尋得㫖依奏)
勘會舊常平倉法以豐嵗糓賤傷農故官中比在市添
價収糴使蓄積之家無由抑塞農夫須令賤糶凶嵗糓
貴傷民故官中比在市减價出糶使蓄積之家無由邀
勒貧民須令貴糴物價常平公私兩利此乃三代之良
法也曏者有因州縣闕常平糴本錢雖遇豐嵗無錢収
糴又有官吏怠慢厭糴糶之煩雖遇豐嵗不肯収糴又
<pb:KR4d0040_WYG_056-7b>
有官吏不能察知在市斛斗實價只信憑行人與蓄積
之家通同作弊當収成之初農夫要錢急糶之時故意
小估價例令官中収糴不得盡入蓄積之家直至過時
蓄積之家倉廪盈滿方始頓添價例中糶入官是以農
夫糶榖止得賤價官中糴榖常用貴價厚利皆歸蓄積
之家又有官吏雖欲趂時収糴而縣申州州申提㸃刑
獄提㸃刑獄申司農寺取候指揮比至回報動渉累月
已是失時榖價倍貴是致州縣常平倉斛斗有經隔多
<pb:KR4d0040_WYG_056-8a>
年在市價例終不及元糴之價出糶不行堆積腐爛者
此乃法因人壞非法之不善也熈寧之初執政以舊常
平法為不善更將糴本作青苗錢散與人户令出息二
分置提舉官以督之豐嵗則農夫糶榖十不得四五之
價凶年則屠牛賣肉伐桑賣薪以輸錢於官錢貨愈重
榖直愈輕朝廷深知其弊故罷提舉官令將累年蓄積
錢榖財物盡樁作常平倉錢物委提㸃刑獄交割主管
依舊常平倉法施行今嵗諸路除有水災州軍外其餘
<pb:KR4d0040_WYG_056-8b>
豐熟䖏多今欲特降指揮下諸路提㸃刑獄司乗有此
糴本之時委豐熟州縣官各體察在市斛斗實價多添
錢數廣行収糴如闕少倉厫之處以常平倉錢添盖仍
令少糴麥荳多糴榖米其南方及川界卑濕之地有斛
斗難以乆貯者即委提㸃刑獄相度逐州縣合銷數目
抛降収糴纔候將来在市物貨價比元糴價稍増即行
出糶不得令積壓損壞仍令州縣各勒行人將十年以
来在市斛斗價例比較立定貴賤酌中價例然後將逐
<pb:KR4d0040_WYG_056-9a>
色價分為三等自幾錢至幾錢為中等價幾錢以上為
上等價幾錢以下為下等價令逐處臨時斟酌加减務
在合宜既約定三等價仰自今後州縣每遇豐嵗斛斗
價賤至下等之時即比市價相度添錢開塲収糴凶年
斛斗價貴至上等之時即比市價相度减錢開塲出糶
若在市見價只在中等之内即不糴糶更不申取本州
及上司指揮免有稽滯失時之患仍委提㸃刑獄常提
舉覺察若州縣斛斗價及下等而不収糴價及上等而
<pb:KR4d0040_WYG_056-9b>
不出糶及収貯不如法變轉不以時致有損壞并監官
不逐日入塲致壅滯糶糴人户並取勘施行若州縣長
吏及監官能用心及時糴糶至得替時酌中價錢與斛
斗通行比折與初到任時増剰及十分中一分以上許
批書上厯子候到吏部日與升半年名次及二分以上
許指射家便差遣一次所貴官吏各各用心州縣皆有
儲蓄雖遇荐饑民無菜色又得官中所積之錢稍稍散
在民間可使物貨流通其河北州縣有糴便司斛斗見
<pb:KR4d0040_WYG_056-10a>
多沿邉州縣轉運司見糴軍糧處更不糴常平倉斛斗
若今來指揮内有未盡未便事仰委提㸃刑獄司逐旋
擘畫申奏施行
　　　乞約束州縣不得抑配青苗錢白劄子(元祐元/年上)
撿會先朝初散青苖錢本為利民故當時指揮並取人
户情願不得抑配自後因提舉官速要見功務求多散
諷脇州縣廢格詔書名為情願其實抑配或舉縣勾集
或排門抄劄亦有無頼子弟謾昧尊長錢不入家亦有
<pb:KR4d0040_WYG_056-10b>
他人冒名詐偽請去莫知為誰及致追催皆歸本户朝
廷深知其弊故悉罷提舉官不復立額考較天下莫不
欣戴昨於四月二十六日有勅命令給常平錢榖限二
月或正月只為人户欲借請者及時得用又令半留倉
庫半出給者只為所給不得輒過此數至於取人户情
願不得抑配一遵先朝本意慮恐州縣不曉勅意將謂
朝廷復欲多散青苗錢廣収利息勾集抑配督責嚴急
一如曏日置提舉官時令欲續降指揮下諸路提㸃刑
<pb:KR4d0040_WYG_056-11a>
獄司告示州縣並須候人户自執状結保赴縣乞請常
平錢之時方得勘會依條支給不得依前勾集抄劄強
行抑配仍仰提㸃刑獄常切覺察如有官吏似此違法
騷擾者即時取勘施行若提㸃刑獄不切覺察委轉運
司安撫司覺察聞奏
　　　乞罷散青苖錢白劄子(元祐元年/上得㫖依)
昨於四月二十六日降指揮令於正月二月支散常平
倉錢&KR0150;竊慮州縣多不曉朝廷之意將謂却欲廣散青
<pb:KR4d0040_WYG_056-11b>
苗錢多収利息嚴行督責一如未罷提舉官時勘會青
苗錢利民甚少害民極多臣民上言前後非一今欲遍
行指揮下諸路提㸃刑獄司自今後其常平倉錢榖只
令州縣依舊法趂時糴糶其青苗錢更不支俵所有舊
欠二分之息盡皆除放只令提㸃刑獄契勘逐州縣元
支本錢随見欠多少分作料次令隨稅送納
　
　傳家集巻五十六

<pb:KR4d0040_WYG_057-1a>
欽定四庫全書
　傳家集巻五十七　　　　宋　司馬光　撰
　　章奏四十
　　　乞合兩省為一劄子¶(元祐元年與/三省同上)
臣等聞三王不相襲禮五帝不相沿樂况國家設官¶分
職張立治具上下相維修飾明備何所愧於漢唐¶何必
事事循其陳迹而失當今之宜也謹案西漢以¶丞相縂
百官而九卿分治天下之事光武中興身親<md:KR4d0040_SBCK_055-3b>¶庶務事歸
<pb:KR4d0040_WYG_057-1b>
臺閣尚書始重而西漢公卿稍已失職矣¶及魏武佐漢
初建魏國置祕書令典尚書奏事文帝受¶禪改祕書為
中書有令有監而亦不廢尚書然中書¶親近而尚書踈
外矣東晉以後天子以侍中常在左¶右多與之議政事
不得任中書於是又有門下而中¶書權始分矣降及南
北朝大抵皆循此制唐初始合¶中書門下之職故有同
中書門下三品同中書門下¶平章事其後又置政事堂
盖以中書出詔令門下掌¶封駮日有爭論紛紜不决故
<pb:KR4d0040_WYG_057-2a>
使兩省先於政事堂議¶定然後奏聞開元中張説奏改
政事堂為中書門下¶自是相承至于國朝莫之能改非
不欲分也理勢不¶可復分也曏日所謂中書者乃中書
門下政事堂<md:KR4d0040_SBCK_055-4a>¶也唐末諸司使皆内臣領之樞宻使參預
朝政始與¶宰相分權矣降及五代改用士人樞宻使皆
天子腹¶心之臣曰與議軍國大事其權重於宰相太祖
受命¶以宰相專主文事叅知政事佐之樞宻使專掌武
事副¶使佐之自是以來百有餘年官師相承中外安帖
<pb:KR4d0040_WYG_057-2b>
百¶司長官及諸路監司諸州長吏皆得專達或申奏朝¶
廷或止申中書樞宻院事大則中書樞宻院進呈取¶㫖
降勅劄宣命指揮事小則批状直下本司本路本¶州本
人故文書簡徑事無留滯神宗皇帝以唐自中¶葉以後
官職繁冗名器紊亂欲革而正之誠為至當¶然但當據
今日之事實考前世之訛謬刪去重復去¶其冗長必有
此事乃置此官不必一依唐之六典分<md:KR4d0040_SBCK_055-4b>¶中書為三省令
中書取㫖門下覆奏尚書施行凡内¶降文書及諸處所
<pb:KR4d0040_WYG_057-3a>
上奏状申状至門下中書省者大¶率皆送尚書省尚書
省下六曹六曹付諸案勘當檢¶尋文書會問事節近則
寺監逺則州縣一切齊足然後¶相度事理定奪歸着申
尚書省尚書省送中書取㫖¶中書既得㫖送門下省覆
奏畫可然後飜錄下尚書¶省尚書省復下六曹方符下
諸處以此文字繁冗¶行遣迂回近者數月逺者踰年而
未曽結絶或四方急¶奏待報或吏民辭訟求决皆困於
留滯又本置門下¶省欲以封駮中書省録黄樞宻院錄
<pb:KR4d0040_WYG_057-3b>
白恐有未當若¶令舉職則須日有駁正争論紛紜執政
大臣遂成不¶恊故自置門下省以來駁議甚少又門下
不得直取<md:KR4d0040_SBCK_055-5a>¶㫖行下雖有駮議必須却送中書取㫖中書
或不捨¶前見復行改易又内批文字及諸處奏請多降
付三¶省同共進呈則門下之官已經商量奏决若復有
駮¶正則為反復近日中書文字有急速者往往更不¶送
門下省然則門下一官殆為虚設徒使吏員倍多¶文書
繁冗無益於事臣等今衆共商量欲乞依舊令¶中書門
<pb:KR4d0040_WYG_057-4a>
下通同職業以都堂為政事堂每有政事差¶除及臺諌
官章奏已有聖㫖三省同進呈外其餘並¶令中書門下
官同商議簽書施行事大則進呈取㫖¶降勅劄事小則
直批状指揮一如舊日中書門下故¶事併兩省十二房
吏人為六房同共㸃檢鈔状行遣¶文書若有溢員除揀
選留住外並特與减三年出職<md:KR4d0040_SBCK_055-5b>¶不及三年應出職者與
减磨勘年限若政事有差失¶委給事中封駮差除有不
當委中書舍人封還詞頭¶又兩省諌官皆得論列則號
<pb:KR4d0040_WYG_057-4b>
令之出亦不為不審慎¶矣如此則政事歸一吏員不冗
文書不繁行遣徑直¶於先帝所建之官並無所變更但
於職業㣲有修改¶欲令於事務時宜差為簡便其委曲
條目並候得㫖¶允許續議修立取進止¶
　　　乞令六曹長官專逹劄子<md:KR4d0040_SBCK_055-6a>¶(元祐元年上/)
臣等聞王者設官分職居上者所緫多故治其大要¶居
下者所分少故治其詳細此理勢之自然綱紀所¶由立
也是以周官小宰以官府之六屬舉邦治大事則¶從其
<pb:KR4d0040_WYG_057-5a>
長小事則専達凡宰相上則啓沃人主論道經¶邦中則
選用百官賞功罰罪下則阜安百姓興除利¶害乃其職
也至扵簿領之差失期會之稽違獄訟之¶曲直胥史之
選補皆郎吏之任非宰相所宜親也故¶人有言察目睫
者不能見百歩察百歩者亦不能見¶目睫言詳於近者
必略於逺謹於細者必遺於大也¶今尚書省事無大小
皆决於僕射僕射自朝至暮省¶覽文書受接辭状未嘗
暫息精力疲弊於米鹽細故¶其於經國之大體安民之
<pb:KR4d0040_WYG_057-5b>
逺猷不暇復精思而熟慮<md:KR4d0040_SBCK_055-6b>¶恐非朝廷所以責宰相之事
業也竊以六曹長官古¶之六卿事之小者豈可不令專
達臣等商量欲乞今¶後凡有詔令降付尚書省者僕射
左右丞簽訖(官告黄牒¶之類已/簽訖者更不簽)分付六曹謄印符下諸
司及諸路諸州¶施行其臣民所上文字降付尚書省僕
射左右丞簽¶訖亦分付六曹本曹尚書侍郎及本㕔郎
官次第簽¶訖委本㕔郎官討尋公案會問事節相度理
道檢詳¶條貫下筆判云今欲如何施行次第通呈侍郎
<pb:KR4d0040_WYG_057-6a>
尚書¶若郎官所判已得允當則侍郎簽過尚書判准應
奏¶上者直奏上應行下者直行下即未得允當者委侍¶
郎尚書改判事之可否皆决於本曹長官其文字分¶付
本㕔郎官之時委本曹長官随事大小鑿限若有<md:KR4d0040_SBCK_055-7a>¶稽遲
即行紏劾即委的有事故結絶未得者申長官¶展(吏部/尚書)
(如舊日判東西審官院左選侍郎如舊日判流内銓右/選侍郎如舊日判三班院户部長¶官如舊日三司使刑)
(部長官如舊日判審刑院舊日本司文/字並直奏直下今欲令六曹長官准此)更不¶由經僕射
左右丞即改更條法或奏乞特㫖(謂如刑部刑名¶疑慮/或情理可憫或情重)
<pb:KR4d0040_WYG_057-6b>
(法輕特乞停/替編配之類)或事體稍大或理有可¶疑非六曹所能專
决者聴詣僕射左右丞咨白或具¶状申都省委僕射左
右丞商議或上殿取㫖或頭簽¶劄子奏聞或入熟状或
直批判指揮其諸色人辭状¶並只令經本曹長官陳過
尚書侍郎本㕔郎官次第¶簽押判决一如朝廷降下臣
民所上文字次第施行¶若六曹不為収接及乆不結絶
或判斷不當即令經¶登聞皷院進状降下尚書省委僕
射左右丞判付本<md:KR4d0040_SBCK_055-7b>¶省不干礙官員看詳定奪若本曹顯
<pb:KR4d0040_WYG_057-7a>
有不當即行紏¶劾所貴上下相承各有職分行遣簡徑
事務易集取¶進止¶
　　　乞令三省諸司無條方用例白劄子¶(元祐元年/上)
勘會舊例只是前官所行或是或非豈足永為後法¶近
嵗三省及百司多用例破條諸色人亦多於條外¶攀援
體例希求恩澤欲令今後凡有正條者並須依¶條無條
方許用例前例若是所當遵行前例若非即<md:KR4d0040_SBCK_055-8a>¶宜釐革只
委本省六曹本司長官相度理道與奪批¶判所貴向去
<pb:KR4d0040_WYG_057-7b>
漸除弊例¶
　　　乞令監司州縣各舉按所部官吏白劄子¶(元祐/元年)
　　　　(上/)
檢會監司知州通判於本部官吏内有罪惡顯著而¶有
失覺察者並連累責降雖有舊條然未嘗一一行¶遣又
慮一路一州官吏衆多上位覺察不盡又未指¶定合覺
察事件致寛者則一切不問急者則濫及無¶辜又凡為
監司州縣長吏當進賢退不肖不可但令¶覺察有罪不
<pb:KR4d0040_WYG_057-8a>
令舉薦賢才今欲立舉薦四條一曰仁¶惠(謂安民利物/衆所畏愛非)
(疲軟不立曲/取人情者)二曰公直(謂心無適&KR0448;事不吐茹非/¶内私外公實佞詐直者)三曰
明敏(謂深察情理應機辦事非/飾詐掠美利口矜功者)四¶曰亷謹(謂安貧守分/動遵法度非)
(詐清釣名偷/安避事者)按察四條一曰苛<md:KR4d0040_SBCK_055-8b>¶酷(謂用刑繁苛/殘虐踰法者)二曰狡
佞(謂傾險巧詐/危人自安者)三曰昏懦(謂不¶曉物情/依阿無守者)四曰貪縱(謂饕/餮無)
(厭任情/不法者)凡監司州縣於所¶部之内皆得以此八條舉按
官吏其舉薦者於本部¶官吏之内有仁惠公直明敏亷
謹者可舉則舉無有¶定數縣舉之州州置簿記姓名州
<pb:KR4d0040_WYG_057-8b>
舉之監司監司置¶簿記姓名監司舉之朝廷中書置簿
記姓名各随所¶舉行能任使以試之果有實効則漸加
旌異其按察¶者監司專按察知州軍通判路分都監以
上知州軍¶通判專按察在州官吏及諸知縣知縣專按
察簿尉¶及縣界内官吏若有苛酷狡佞昏懦貪縱者縣
體量¶申州州體量申監司監司體量申奏續更體量的
確¶事迹紏發施行若有失察覺别致因事彰露其監司<md:KR4d0040_SBCK_055-9a>¶降知州軍知州降通判通判各降一資知縣降監當¶其
<pb:KR4d0040_WYG_057-9a>
餘所部官吏監司知州軍通判皆得按察但不坐¶失覺
察之罪即挾情按察不以公者候勘鞫見實自¶依常法
知縣惟得具事迹申州不得擅勘命官¶
　　　乞不帖例貸配劄子¶(元祐元年十/月二十日上)
勘㑹守法者有司之職揆道者君相之權伏見從來¶命
官犯罪大理寺既依法定斷更令刑部檢例或追¶官或
勒停或衝替或差替之類朝廷依而行之謂之¶特㫖凡
人之罪犯千端而事體萬計豈可求其比類¶能得正同
<pb:KR4d0040_WYG_057-9b>
又既謂之特㫖當臨時㫁在朝廷若先令¶刑部帖例朝
廷依此施行乃是輕重之權返在有司¶也欲今後應命
官犯罪大理寺既定㫁委刑部看詳<md:KR4d0040_SBCK_055-9b>¶内有法重情輕或
法輕情重並具状申中書省更不¶帖例委中書省官相
度情理輕重同共商量除依法¶外自貸命編配至特放
臨時擬定進呈取㫖施行其¶百姓犯大辟罪諸州奏稱
刑名疑慮及情理可憫者¶大理寺依法定斷委刑部看
詳委的有疑慮可憫之¶状即具状申門下省更不帖例
<pb:KR4d0040_WYG_057-10a>
委門下省官相度事¶理同共商量臨時擬定或依法或
貸命編配進呈取¶㫖施行¶
　　　再申明役法¶劄子(元祐元年上/)
檢會二月六日勅文止是罷免役錢其諸色役人並¶依
熈寧元年以前舊法委令佐掲簿定差尚慮諸路¶州縣
利害各有不同所以下文云委逐縣看詳若有<md:KR4d0040_SBCK_055-10a>¶妨礙施
行未得即具利害擘畫申州仰本州類聚諸¶縣所申擇
其可取者具利害擘畫申轉運司轉運司¶類聚諸州所
<pb:KR4d0040_WYG_057-10b>
申擇其可取者具利害擘畫奏聞其意¶欲使本州體量
諸縣所申利害之虚實擘畫之是非¶擇其實而是者條
例申轉運司云某縣當如何措置¶某縣當如何措置其
餘已依舊法定差施行轉運司¶得諸州所申亦如此體
量條例申奏盖欲随處差役¶曲盡其宜非謂使逐路共
為一法也今訪聞諸路轉¶運司不遵用熈寧元年以前
舊法又不取諸州縣所¶擘畫各以已意撰成一路役法
差官分詣諸州縣名¶為商量其實諷諭令随已意却作
<pb:KR4d0040_WYG_057-11a>
州縣擘畫立法申¶奏州縣稍有違異輒加責怒以此多
不依應得逐處<md:KR4d0040_SBCK_055-10b>¶利便不合民心又諸路州縣見朝廷置
詳定役法所¶以為當别撰役法頒下往往等候下即定
差殊不知¶看詳役法所專候諸路州縣具到利害擘畫
即作一¶路一州勅行下以此觀望遷延乆不了絶今欲
特降¶指揮下諸州縣除有舊法妨礙難行之事速具申
陳¶外其餘並依舊法一面定差其看詳役法㨿逐處先¶
申到利害擘畫事件如得允當逐旋奏乞令本處依¶此
<pb:KR4d0040_WYG_057-11b>
施行所貴差役之法日近早見結絶¶
　
　
　
　¶
　
　
　傳家集巻五十七

<pb:KR4d0040_WYG_058-1a>
欽定四庫全書
　傳家集巻五十八　　　　宋　司馬光　撰
　　書啓一
　　　謝檢討啓
仰戴寵靈俯循涯分任非才稱憂與愧并竊以帝王垂
憲於典墳文武<md:KR4d0040_SBCK_055-11a>¶布政於方&KR0634;參天球赤刀之寳閟石室
金匱之嚴豈繄記述之良抑亦討論之美自㣲貫穿前
載浹洽舊聞稽古侔倚相之才叙事識子長之體則何
<pb:KR4d0040_WYG_058-1b>
以懋明得失考合異同訪逸事於名山求緒言於故老
使聖哲丕績蔽天壌而亡窮俊乂隆名炳丹青而不朽
原立官之甚重宜擇士以恪居豈容冒塵坐致&KR0549;曠如
光者行能褊淺器質迂踈徒以儒術承家蚤用門資署
吏甫任典謁已辱聞詩愚者常專雖慕攻堅之業勤而
無獲正如毁瓦之為猥玷士科始陪賔幕漆雕之道未
信尹何之傷實多旋屬家艱零丁苫凷比還官次汩沒
道塗辭鋒頓而不修學殖落而亡幾分從塵役絶覬榮
<pb:KR4d0040_WYG_058-2a>
階俄承乏於&KR0937;宗遂參華於天祿慶霄清晏蓬渚邃嚴
縑素牣盈率多未見英豪坌集叨與並遊顧𤨏陋之無
庸每怔忪而自失所虞揚汰敢冀甄収何期佑弼之司
誤辱襃稱之奏俾登史觀賛治信書緝記言記動之殊
辨所見所聞之實詳明其故紬繹厥文竊惟累洽之辰
方咏衆賢之富弗圖嘉命&KR0205;及窳才靖究所来孰云無
自此盖伏遇某官奨延後進汲引下僚采其毫&KR0288;之長
振以齒牙之論使不售之馬立享千金之酬無用之材
<pb:KR4d0040_WYG_058-2b>
或充萬乗之器敢不劬勞從事恪慎處躬冀少答於生
成庶無慙於知遇
　　　謝校勘啓
伏以聖哲之道悉載於書書之散訛道亦欝滯是以國
家開圖籍之府設校讎之官必求秀&KR0646;絶特之人使之
執事誠以道為重也光天與之分甚顓且愚徒以世家
相承習尚儒素故自免去襁褓初知語言父兄提携授
以經籍是以不執餘技而逢衣自名曽未能逰聖人之
<pb:KR4d0040_WYG_058-3a>
藩籬嚌六藝之糟粕遽用門䕃列於王官始就郷舉徑
叨上第常竊自恨道未至而受祿學未優而治民雖媮
獲於一時終不足為成人也已而天降之禍服衰五年
指景數刻幾無生望洎免喪為吏從事藩方則牒訴文
移所居委塞是以舊學益廢剪為荆榛私心悵然每用
嘆邑不自意得承乏東序息肩簿領乃始修礪錢鏄誅
治荒穢庶幾勉狥宿昔之志雖失之春芸猶得之秋穫
足為¶愈焉敢謂朝之輔臣不察駑朽遽列其名薦之法
<pb:KR4d0040_WYG_058-3b>
座上方倚信大臣議無不用遂發中詔引登書府使之款
朱闕蹈紫臺倐去蓬蒿頡頏霄漢榮耀過分不寒而栗
夙夜循念罔知所來此盖伏遇某官内竭忠力以勤王
家外隆寛裕以延士類各適其器不遺衆才顧盼所加
人増大吕之重議論所與世劇衮章之榮俾兹妄庸濫
獲甄采敢不益自勤敕無違率履勉服故業期於有成
庶幾不辱寵靈無負知鑒
　　　又謝龐參政啓
<pb:KR4d0040_WYG_058-4a>
伏以朋友道缺為日久矣陵夷至於近世益以衰薄甚
者旦為好言暮而反之况於存沒之異貴賤之絶苟能
言其姓名識其逰處斯可頌矣矧又収撫其孤誘掖成
就使之自邜而翼去幽而光天下幾何人哉光質性愚
陋動無可稱學古著文皆不逮衆徒以先人疇昔嘗託
僚寀獲友髙明道同志合出處如一分義之美近古所
希光以童子獲執几杖侍見扵前執事撫髫誨導俾之
就學以至冒竊科級叨塵祿位始終之賜皆有自焉及
<pb:KR4d0040_WYG_058-4b>
夫上天降災禍罰崇大屏伏田里號咷待盡執事賜書
弔撫俾能自存又譔著遺烈表之楸柏使其後祀焜燿
無窮凡兹大恩固巳無量¶¶¶矣而又以光樸懦自守謂其
寡過每賜祓飾多踰其實光或聞之流汗被顙常懼不
能堪副以累知言暨衰麻外除復從吏役執事以文武
才實<md:KR4d0040_SBCK_055-11b>¶入賛樞極薦士之奏首列光名¶¶¶¶事雖報聞<md:KR4d0040_SBCK_055-12a>¶勤惻愈
甚間¶¶二嵗<md:KR4d0040_SBCK_056-1a>¶進參<md:KR4d0040_SBCK_056-7a>¶大政則又復前奏出之扆前上方推信
大臣議無不用亟命近署試其所能藝術素踈果暴媸
<pb:KR4d0040_WYG_058-5a>
鄙方自¶踧踖以須譴絀不意¶¶天<md:KR4d0040_SBCK_056-8b>¶恩<md:KR4d0040_SBCK_056-17a>¶曲成引内袐府遽¶使
頡頏禁闥依光紫霄校讐羣書參奉逰豫豈光¶空<md:KR4d0040_SBCK_056-18a>¶薄<md:KR4d0040_SBCK_057-4a>¶所
能堪稱承命震駭征營失據静自循度罔知所来此非
先人之餘休被及後昆執事之敦篤不遺故舊糠粃小
生何階自致衘恩念親涕洟横集夫以執事之忠亮純
明豈其私一不肖之人使汙衊文館羞士大夫盖將驅
一世之人使媮者日醇薄者日敦誠有以賛天子之大
化非獨苟然而已乃知大君子之舉事用志逺矣光敢
<pb:KR4d0040_WYG_058-5b>
不夙夜刻勵寤寐訓辭進益所長攻去所短冀不忝前
人之教誨羞知已之稱論以負明詔之収擢而已過此
以往不知所為
　　　上宋侍讀書
昔燕王有馬千里而天下無敢獻馬於燕者為其皆不
能及廐中之良也趙王有璧徑尺而天下無敢賈玉於
趙者為其皆不能及櫝中之美也彼以物求售者誠然
以道求售者則異矣請以周公言之夫周公之徳美才
<pb:KR4d0040_WYG_058-6a>
智天下固無庶幾望其藩籬者然周公沐則捉髪飱則
吐哺汲汲焉走迎天下之士惟恐一人伏於蓬蓽之下
者是以鍾石筦絃之音歌舞¶其徳于今未衰曏者儻以
已之才徳求諸他¶¶¶¶¶人則外踰¶¶¶¶四海舟車¶¶¶¶¶所極<md:KR4d0040_SBCK_057-5a>¶終<md:KR4d0040_SBCK_057-18a>¶無一人
可収采者又安有曄曄光<md:KR4d0040_SBCK_057-18b>¶美施於千載¶¶¶¶邪降及後世賢
公卿<md:KR4d0040_SBCK_057-19a>¶大夫¶未有不祖述此¶道而能具美¶¶者也¶¶伏惟執事
體純明以立質積學問以廣徳自結聖主優㳺禁闥四
表仰聲而響集羣士希光而㬌附眄睞所被温於春陽
<pb:KR4d0040_WYG_058-6b>
咳唾所沾重於珪璧誠薦紳之表的後進之衡鑑也光
才朽行僻學踈文陋羣居士林無與比數而不自屏絀
妄以技進於左右是由獻馬於燕賈玉於趙也執事儻
以二國之意遇之則光宜驅呵擯逐不得少留於門下
矣以周公之道按之則光必得¶從七十子之後而俟見
焉竊以為古者見¶於公卿大夫必有贄今其禮亡久矣
士非文無用為贄者是敢不自隱其嗤鄙雜錄舊所為
文凡五巻執之立於屏外以¶俟進¶¶¶¶¶¶¶¶¶¶¶退之命焉
