# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.680508
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0406-009温國文正司馬公文集-卷第九.
<pb:KR4d0040_SBCK_009-1a>¶
温國文正公文集卷第九¶
　　律詩四¶
　　　秋夜¶
　　　再呈冝甫¶
　　　冝甫家有金鈴菊客未之識因代菊贈冝甫¶
　　　深夜¶
　　　奉和始平公喜聞昌言修注¶
　　　秋雨霽倐聞宗聖案𠆸應之飲酒詩呈冝甫¶
　　　冝甫東樓晚飲¶
　　　送魏寺丞廣赴辟秦州判官¶
　　　昌言謫官符離有病鶴折翼舟載以行及還¶
　　　　　修注始平公以詩問之命光同賦二首¶
<pb:KR4d0040_SBCK_009-1b>¶
　　　　和聶之羙重遊東郡(二首)¶
　　　　大熱¶
　　　　夷齊¶
　　　　清風臺(巳下十七首並和何/済川漢州西湖&KR0258;詠)¶
　　　　佇月亭¶
　　　　藥圃¶
　　　　竹塢¶
　　　　射綳¶
　　　　玉徽亭¶
　　　　書樓¶
　　　　朔㑹堂¶
　　　　浮醳亭¶
<pb:KR4d0040_SBCK_009-2a>¶
　　　　清燕亭¶
　　　　流芳橋¶
　　　　曉景亭¶
　　　　假山¶
　　　　探花橋¶
　　　　樂軒¶
　　　　坐舩¶
　　　　枇杷洲¶
　　　　寓泊鄭圃&KR0009;獻昌言舎人¶
　　　　奉和始平公憶東平¶
　　　　和運使舎人北園餞别行憇三交僧舎冒雪¶
　　　　　　宿百井閞見&KR0009;¶
<pb:KR4d0040_SBCK_009-2b>¶
　　　　又和留題定襄驛¶
　　　　又&KR0009;獻¶
　　　　自嘲¶
　　　　晉陽三月未有春色¶
　　　　柳溪對雪¶
　　　　酪羹¶
　　　　奉同道矩謝始平公惠硯¶
　　　　陪始平公燕柳谿¶
　　　　送王都官(淑字/元之)官滿還都¶
　　　　到并州已復數月率爾成詩¶
　　　　和道矩送客汾西村舎杏花盛開置酒其下¶
　　　　北軒老杏　其大十圍春色向晚止開一¶
<pb:KR4d0040_SBCK_009-3a>¶
　　　　　花余憫其憔悴作詩嘲之¶
　　　杏解嘲¶
　　　&KR0009;陜西提刑江學士¶
　　　從始平公城西大閱¶
　　　陪諸君北園樂飲¶
　　　和道矩紅梨花二首¶
　　　和懋賢聞道矩小園置酒助以酒果副之以¶
　　　　　詩¶
　　　數日不至後圃今晚偶來芳物都盡率然成¶
　　　　　詩¶
　　　和樂道自河外南轅過冝芳雨晴氣和景物¶
　　　　　可愛馬上偶成¶
<pb:KR4d0040_SBCK_009-3b>¶
　　　夏日¶
　　　晨發故關&KR0009;逢吉¶
　　　中秋夕始平公命與考校諸君置酒賦詩¶
　　　病酒呈𣈆州李八丈¶
　　　和李八丈小雪同㑹有懷鄰幾¶
　　　三月晦日登豐州故城¶
　　　送張學士(師中字/&KR0123;老)兩浙提㸃刑獄(賦得/清字)¶
　　　&KR0009;聶之羙(之羙時監/韶州錢監)¶
　　　又&KR0009;¶
　　　送昌言舎人得告還蜀三首¶
　　　祁國正獻公挽歌三首(社相)¶
　　　侍讀王文公挽歌二首¶
<pb:KR4d0040_SBCK_009-4a>¶
　　　相國廣平文簡程公挽歌二首¶
　　　送王書記(申字/應辰)之官永興¶
　　　和錢學士(公輔字/君𠋣)呈邵興宗¶
　　　曉思¶
　　　送朱職方(處仁字/表臣)提舉江淮運鹽¶
　　　送次道知太平州¶
　　　送蘇屯田(宷字/公佐)知單州(蘇先君甞/知單父縣)¶
　　　君𠋣示詩有歸吴之興爲詩三十二韻以贈¶
　　　喜聖民得登州¶
　　　詩&KR0009;雲夫處士老兄兼呈知府待制八丈¶
　　　和任屯田(逈字/元道)感舊叙懐¶
　　　送李學士(及之字/公遠)使北¶
<pb:KR4d0040_SBCK_009-4b>¶
　　　　送薛水部十丈通判并州¶
　　　　送祖擇之守陜¶
　　　　奉和鄰幾六月七日文德殿觀文武百官等¶
　　　　　　上尊號十五韻¶
　　　　和始平公郡齊偶書二首¶
　　　　感興&KR0009;聶之羙¶
　　　　八月七日夜省直苦雨三首¶
　　　　次韻和鄰幾秋雨十六韻¶
　　　　紫微石舎人挽歌二首¶
　　　　次韻和沖卿中秋朧月¶
　　　　次韻和鄰幾九月五夜省直¶
　　　　吴正肅公挽歌辭三首¶
<pb:KR4d0040_SBCK_009-5a>¶
　　　和鄰幾金鈴菊¶
　　　送賢良陳著作(舜俞)簽書壽州判官¶
　　　　秋夜¶
城上調秋角煙間𤼵瞑鍾風枝揺宿鳥霜艸覆寒蛩¶
乆&KR0018;觀書樂端愁束帶恭蹔因群吏散還得遂幽慵¶
　　　　再呈冝甫¶
西家壷巳倒次第向東鄰朱戸如堅閉黄花惡𥬇人¶
　　　　冝甫家有金鈴菊客未之識因代菊贈冝¶
　　　　甫¶
主人倦邀客寂寞委蒼苔此日開無益明年不復開¶
　　　　深夜¶
踈星映戸月流天群動収聲四寂然嗟爾寒蛩怨何¶
<pb:KR4d0040_SBCK_009-5b>¶
事悲吟&KR1794;&KR0892;亦無眠¶
　　　　奉和始平公喜聞昌言修注¶
鳯口除書下九閽簮紳拭目仰殊恩暁提麟筆依華¶
蓋日就螭&KR0638;記聖言桃李新隂方藹藹驊騮老志更¶
軒軒主人喜見相如逹趣召鄒枚洗玉樽(光與昌言/俱出始平)¶
(門下身亡時/年五十九)¶
　　　　秋雨霽倐聞宗聖案伎應之飲酒詩呈宜¶
　　　　甫¶
寒風細雨未晴天宻似輕塵薄似煙一室獨吟圗史¶
亂四鄰髙㑹綺羅鮮鴈飛斜柱絃隨&KR0204;蟹薦新螯酒¶
滿舩自𥬇不歌仍不飲昬昬只解枕肱眠¶
　　　　冝甫東樓晚飲¶
<pb:KR4d0040_SBCK_009-6a>¶
賔主俱歡醉髙樓逈𠋣空形忘羈檢外酒散𥬇談中¶
晚市煙初白秋園葉半紅登臨不厭數朝夕是寒風¶
　　　　送魏寺丞(廣)赴辟秦州判官¶
征西大府開後乗得髙材區脫烽煙靜渠搜職貢來¶
隴雲低玉帳𦍑舞奉金罍信羙從軍樂脩梧荗帝臺¶
　　　　昌言謪官符離有病鶴折翼舟載以行及¶
　　　　還修注始平公以詩問之命光同賦二首¶
曽下青田啄玉苗泥沙病羽乆蕭條謫仙不欲留塵¶
丗依舊提擕上碧霄¶
相閣書傳紫闥深破緘先問九臯禽不令一物傷天¶
理仁愛方知真宰心¶
　　　　和聶之羙重遊東郡二首¶
<pb:KR4d0040_SBCK_009-6b>¶
躍馬津亭未幾何官逰容易十年過飄颻空似隨流¶
梗寂寞猶爲挂壁梭西嶺應餘當日翠南湖真減幾¶
分波(之羙亡南浦比/舊水涸過半)輸君尚得飛征蓋重向春園聽¶
舊歌¶
　　　　又¶
南湖重過又逢春官柳雖踈亦解新臺榭傾欹賔友¶
散臨風愁殺獨遊人¶
　　　　大熱¶
山澤欲焦枯炎光滿太虚不知天地外暑氣復何如¶
　　　　夷齊¶
夷齊𩀱骨巳成塵獨有清名日日新餓死溝中人不¶
識可憐今古幾何人¶
<pb:KR4d0040_SBCK_009-7a>¶
　　　　清風臺(巳下十七首並和何/濟川漢州西湖雜詠)¶
太守金閨客天朝應對才非因板輿戀寜駕使車來¶
水鑑秋毫盡霜鋒錯節開清風徧千里不獨此髙臺¶
　　　　佇月亭¶
燈火動漁磯湖邊過鳥稀孤蟾乆未上五馬不成歸¶
長嘯風生座髙吟露滿衣閑情無日厭岸幘對清輝¶
　　　　藥圃¶
三蜀膏&KR0254;地偏於藥物冝小畦千種聚春雨一畨滋¶
山相慙多識桐君未徧知佗年似胡廣飬壽復扶襄¶
　　　　竹塢¶
二何迹相継竹塢日隂森(濟川詩注云前守何修撰/不伐西湖竹余亦遵之)¶
欲識飬民意先觀愛物心仾垂樽俎冷宻映管絃深¶
<pb:KR4d0040_SBCK_009-7b>¶
勿怪湖光少年來碧影侵¶
　　　　射堋¶
疊鼓花前急紅旌竹外髙驚飈分白羽餘響振烏號¶
壯觀傾春陌讙聲涌夜濤因兹形禮俗豈獨事遊遨¶
　　　　玉徽亭¶
房公昔漂泊置酒此鳴琴人事有憂樂山光無古今¶
風流俱寂寞結御名尚蕭森松竹含虚&KR0284;猶疑絃上音¶
　　　　書樓¶
使君有書癖記覽浩無涯况此孤樓逈端無外物譁¶
横肱欹曲几搔首落烏紗此趣人誰識長吟䆫日斜¶
　　　　朔㑹堂¶
朔旦集僚吏兹堂簪組繁舞空孤鶴下映日兩鳬翻¶
<pb:KR4d0040_SBCK_009-8a>¶
花散東方&KR0016;萍浮北海樽湏知太守貴鐃吹引朱&KR1650;¶
　　　　浮醳亭¶
曲水華榱下浮觴去復還浪揺花影碎日射酒缸殷¶
滅𣳚遥尋客裴回怯度灣窮歡不知醉清泚照心顔¶
　　　　清燕亭¶
波澄䕃群木永日湛清華碧篠靜秋色白蘋仾晚花¶
松聲工醒酒泉味最便茶外事付丞&KR0122;無妨風景嘉¶
　　　　流芳橋¶
橋下流芳度餘春日夕催呼人洗樽斚招客藉莓苔¶
𠋣柱時流滯隨波乍往回仙家如不近安得此花來¶
　　　　曉景亭¶
簾櫳分曉色逺樹子規啼濃露侵衣冷晴煙壓水低¶
<pb:KR4d0040_SBCK_009-8b>¶
神遊靈境徤身入𦘕圗迷衙吏無煩報汀洲鷺正棲¶
　　　　假山¶
廣漢土平逺巳嫌丘壑踈呼工刻巖洞應手出庭除¶
縹眇神仙宅嵌空虎豹居人功與天力秀絶兩何如¶
　　　　探花橋¶
橋邊春意近五馬屢徘徊湖水旦暮緑林花早晚開¶
適因甞酒到又爲賦詩來借問𩀱華表經過日幾回¶
　　　　樂軒¶
繁絃凝渌水疊皷摻漁陽風結舞&KR0004;急塵飛歌正長¶
鳬鷖爭上下棟宇爲仾昂太守且安坐新聲未遽央¶
　　　　坐舩¶
使君張皂蓋髙宴碧湖心苒蒻牽菱蔓夷猶泊栁隂¶
<pb:KR4d0040_SBCK_009-9a>¶
晚風侵坐冷春浪𣳚篙深倒載歸何晚波間夕照沈¶
　　　　枇粑洲¶
周官歛珍味(場人掌國之場圃而樹之果蓏珎異之/物以時歛而藏之鄭康成曰珎異蒲桃)¶
(枇杷/之屬)漢苑結芳根(&KR0004;修上林苑群臣逺方各/献名果異樹有枇杷十株)何意荒¶
洲上猶餘嘉樹存犯寒花巳發迎暑實&KR0057;繁願逐蒲¶
萄使離宫奉至尊¶
　　　　寓泊鄭圃&KR0009;獻昌言舎人¶
旅食緇衣館飃蓬怳自迷樹撗寒霧逺山隱古原仾¶
愁暮空庭雀驚晨别墅鷄故人何處在依約玉繩西¶
　　　　奉和始平公憶東平¶
相印東臨汶水陽两看春葉與秋霜登山置酒延鄒¶
湛上馬回鞭問葛強谿竹仾垂寒滴翠露荷相𠋣淨¶
<pb:KR4d0040_SBCK_009-9b>¶
交香宵衣深念長城固肯待從容傲醉郷¶
　　　　又¶
千巖秀色擁晴川万湏陂光上下天委地魚鹽隨處¶
市蔽空桑柘不容田訟庭虚靜官曹樂儒服寛長邑¶
里賢不爲從知方&KR0018;羽獨乗漁艇老風煙¶
　　　　和運使舎人北園餞别行憩三交僧舎冐¶
　　　　雪𪧐百井關見&KR0009;¶
驪駒北上雪孱顔䪍矢前驅度漢關僧室松杉清照¶
眼驛亭煙火逈依山馬銜邊草枯猶瘦鴈怯胡雲冷¶
未還賤子不湏回首問鬢毛蕭颯簿書間¶
　　　　又和留題定襄驛¶
按節羊腸阪褰帷並塞州仁風熈愛日清德凛髙秋¶
<pb:KR4d0040_SBCK_009-10a>¶
甘澤隨征蓋華星近戍樓佗年叱馭事直筆&KR0009;歆彪¶
　　　　又&KR0009;獻¶
承明共直廬瞬息八年餘幸託屏星駕前迎使者車¶
跡雖殊貴賤心不置親踈青眼披情素猶如相見初¶
　　　　自嘲¶
英名愧終賈髙莭謝巢由直取雲山𥬇空爲簮組羞¶
浮沉乖俗好隱顯拙身謀惆悵臨清鑑霜毛不待秋¶
　　　　晉陽三月未有春色¶
天心均煦嫗物態異芬芳上國花應爛邊城柳未黃¶
清明空改火元巳漫浮觴仍&KR0003;秋寒早年年八月霜¶
　　　　柳溪對雪¶
春風不勝雪散漫渡蕪沙宻映縁溪柳爭飛亂眼花¶
<pb:KR4d0040_SBCK_009-10b>¶
鴟夷賖羙酒油壁繫輕車塞下芳菲晚聊將當物華¶
　　　　酪羮¶
軍厨重羊酪饗士舊風傳不数紫蓴滑徒誇素鮪鮮¶
&KR2696;蠡煩同取勺藥助烹煎莫與吴兒&KR0003;還令笑茂先¶
　　　　奉同道矩謝始平公惠硯¶
爵臺今已傾飄瓦出蕪城還入縑緗用&KR0057;資筆墨精¶
相君憐古物白史擅書名聊用飛軍檄何愁楯&KR0569;平¶
　　　　陪始平公燕柳谿¶
谿光不動柳風輕玉帳森沈擁萬兵鷗入煙中閑自¶
舞魚翻波靣喜相迎樓船下視晴天碧鼔吹前驅逺¶
陌清桃李歸時應盛發薫然和氣滿春城¶
　　　　送王都官(淑字/元之)官滿還都¶
<pb:KR4d0040_SBCK_009-11a>¶
粹羙清廟器可嗟沉下僚優游仲舉坐洋溢海沂謡¶
奏課應居首知音况滿朝從今黄鵠舉眼冷㸔青霄¶
　　　　到并州已復數月率爾成詩¶
忽忽此何地經時更自猜深疑醉裏得復似夢中來¶
薄官真何益浮生信可咍鵬蜩定有分不&KR0002;寸心&KR0069;¶
　　　　和道矩送客汾西村舎杏花盛開置酒其¶
　　　　下¶
田家繁杏壓枝紅逺勝桃夭與李穠何事偏冝閑處¶
植無端復向别時逢林間暫繫黄金勒花下聊飛瑪¶
瑙鍾㑹待重來醉嘉𣗳只愁風雨不相容¶
　　　　北軒老杏其大十圍春色向晚只開一花¶
　　　　余憫其憔悴作詩嘲之¶
<pb:KR4d0040_SBCK_009-11b>¶
春木争秀發嗟君獨不材湏慙一花少強逐衆芳開¶
頑豔人誰采微香蝶不來直爲無用物空爾費栽培¶
　　　　杏解嘲¶
造物本非我榮枯那足言但餘良榦在何必豔花繁¶
壯麗華林苑歡娱梓澤園芳菲如可采豈得侍君軒¶
　　　　&KR0009;陜西提刑江學士¶
明主於庻獄選才從本朝鄼侯三尺律漢使一封軺¶
郡國清名滿關河古意饒淒涼乗障客華髮日蕭蕭¶
　　　　從始平公城西大閱¶
滄溟浴日照春臺組練光中玉帳開汾水騰凌金皷¶
震西山宛轉斾旌回逍遥靜散晴空雨叱咤横飛逈¶
野雷坐鎮四夷真漢相武侯空復道英才¶
<pb:KR4d0040_SBCK_009-12a>¶
　　　　陪諸君北園樂飲¶
浩歌縱飲任天機莫使歡娱與性違玉枕醉人從獨¶
卧金覊倦客聽先歸湏知㑹府閑時少况復邊城樂¶
事希花卉正濃風日好今年巳不&KR0018;春暉¶
　　　　和道矩紅梨花二首¶
繁枝細葉互仾昂香敵酴醾𧰟海棠應爲窮邊太寥¶
落併將春色付穠芳¶
　　　　又¶
蜀江新錦濯朝陽楚國纎腰傅薄粧何事白花零落¶
早同時不敢闘芬芳¶
　　　　和懋賢聞道矩小園置酒助以酒果副之¶
　　　　以詩¶
<pb:KR4d0040_SBCK_009-12b>¶
芙蓉幕下惜餘閑不使芳華取次殘珍果醇醪與新¶
句併將佳味助清歡¶
　　　　數日不至後圃今晚偶來芳物都盡率&KR0948;¶
　　　　成詩¶
爛漫不解賞飄零空惨悽殘紅正滿地不忍踏芳蹊¶
　　　　和樂道自河外南轅過冝芳雨晴氣和景¶
　　　　物可愛馬上偶成¶
京洛春應老河邊初解顔碧浮煙際草翠滴雨餘山¶
目極褰帷外詩成攬轡間滿川桃李色共喜𫝊車還¶
　　　　夏日¶
窮邊已深夏氣色耿清秋鮮旭開山郭凉煙澹戍樓¶
兠零烽火息區脫虜塵収迨此軍中暇無妨文雅游¶
<pb:KR4d0040_SBCK_009-13a>¶
　　　　晨發故關&KR0009;逢吉¶
𦘕㦸衣中趨絳帳驛亭門外拂征鞍巳嗟漂泊三年¶
別更&KR0018;從容十日歡煖席未窮談𥬇樂陟岡相望滯¶
留難&KR0045;鞭䇿馬幾多意原上秋風作暁寒¶
　　　　中秋夕始平公命與考校諸君置酒賦詩¶
月華秋色兩鮮新萬里澄空不受塵兎濯素毛騰浩¶
露桂飄香實下飛輪光侵酒面寒無力清入詩豪徤¶
有神座客何湏辭醉倒相君應不惜車茵¶
　　　　病酒呈晉州李八丈¶
身如五嶺炎蒸裏心似三江髙浪中誰道醉郷風土¶
好舟車常願不相通¶
　　　　和李八丈小雪同㑹有懷鄰幾¶
<pb:KR4d0040_SBCK_009-13b>¶
天禄淹回德齒尊暫留汾曲兩朱轓閑軒坐嘯正飛¶
雪同舎倦游來及門空嘆髙歌如郢客愧無佳賦似¶
文園坐中猶欠鄰㡬在深&KR0018;棊枰與酒罇¶
　　　　三月晦日登豐州故城¶
春盡蕪城天一涯白榆生莢柳生花滿川戰骨知誰¶
罪深屬來人戒覆車¶
　　　　送張學士(師中字/吉老)兩浙提㸃刑獄(賦得/清字)¶
朝家重典刑書府惜時英鉦鼓喧江下雲山拂眼清¶
秋風鱸鱠羙晝日錦衣榮勿似朱翁子空令守邸驚¶
　　　　&KR0009;聶之羙(之羙時監/韶州錢監)¶
去歳𩀱毛白今春一齒零人生浮似葉客官泛如萍¶
塞上貂裘弊天涯海氣腥何當占箕頴蕭散並柴扃¶
<pb:KR4d0040_SBCK_009-14a>¶
　　　　又&KR0009;¶
心目悠悠逐去鴻别夾容易四秋風莫嗟宻宻書連¶
&KR0083;萬里經年信一通¶
　　　　送昌言舎人得告還蜀三首¶
迢遞銅梁道凝嚴青𤨏闈&KR0018;書當日去鳴玉此時歸¶
郷樹迎朱轂江花照錦衣臨卭不足並榮耀古今稀¶
　　　　又¶
悽愴懷桑梓劬勞詠蓼莪樹風今逺矣鼎食柰悲何¶
劒閣登車近秦關屈&KR0204;過騰裝纔首路夕夢巳江沱¶
　　　　又¶
冨貴動歸思　來光里閭戒門羞主父&KR0018;弩𥬇相如¶
外物有榮悴中心無戚踈遥知見親舊不改布衣&KR0004;¶
<pb:KR4d0040_SBCK_009-14b>¶
　　　　祁國正獻公挽歌三首(杜相)¶
舟楫才猷大氷霜徳操堅陶鈞成茂業書史樂髙年¶
瞻望簮紳共吁嗟館舎&KR0162;舉時無異諭方信今名全¶
　　　　又¶
釣玉吴臺舊詠茅梁苑新位登華衮貴家似布衣貧¶
直道髙當丗清風遺後人千秋寒照目竹帛不捿塵¶
　　　　又¶
先子同烏府知音誠皦然脫纕來拜伏撫首辱哀憐¶
迨此泉扄掩空悲塵網牽無由懷酒絮撇涕望新阡¶
　　　　侍讀王文公挽歌二首¶
石室書編冨金華講席重薦紳歸愽洽鳴玉稱雍容¶
貳&KR0018;纍囚象尸臣古瑑蹤老成今巳矣咨訪欲誰從¶
<pb:KR4d0040_SBCK_009-15a>¶
　　　　又¶
盃底潜虵影門隂集戴鵀玉樓新記就石槨舊名沉¶
篋有封巒扎籝無遺子金寂寥封馬鬛秋色浄松林¶
　　　　相國廣平文簡程公挽歌二首¶
明直君臣合安危將相兼金章四輔貴玉帳萬兵嚴¶
禦侮長城隱臨繁利刃銛南山霣巖石何以慰民瞻¶
　　　　又¶
帝誥封泥紫皇墳殺簡青坐談安玉壘專對讋龍庭¶
黼黻昭文理氷霜瑩典刑英靈入箕尾終古作天星¶
　　　　送王書記(申字/應辰)之官永興¶
白髪添新鑷紅塵滿弊衣人生適未值吾道豈云非¶
鞏洛風煙逺函秦草樹微長安春酒羙行樂勿令希¶
<pb:KR4d0040_SBCK_009-15b>¶
　　　　和錢學士(公輔字/君𠋣)呈邵興宗¶
霜露蒼蒼宰樹髙累茵列鼎重鴻毛蒹葭自幸猶依¶
玉髖髀何能學奏刀才薄無由禆覆燾命竒不得報¶
劬勞(光任始周歳/二親継䘮)平生念此心先亂蓼蓼難分莪與¶
蒿¶
　　　　曉思¶
束帶朝尚早蓬門未脫扃短籬潜落月老樹戴孤星¶
𨼆几貂裘黒開編竹簡青子雲非執㦸何以得窮經¶
　　　　送朱職方(處仁字/表百)提舉江淮運鹽¶
熬漉滄波耗征輸澤國貧嬰羅矜赤子運筴借能臣¶
拜手觚稜暁浮舟狼湯(狼音浪湯音宕/見地理志滎陽)春東南待蘇¶
息别酒莫逡廵¶
<pb:KR4d0040_SBCK_009-16a>¶
　　　　送次道知太平州¶
狼湯春流滿蕪湖候吏迎旌旟曉日麗鉦鼓野風清¶
蹔喜紅塵逺休嗟素髮生專城方四十自古以爲榮¶
　　　　送蘇屯田(寀字/公佑)知單州(蘇先君甞/知單父縣)¶
佳郡望都城相聞擊柝聲賔朋&KR0138;執别耆舊巳前迎¶
綵服當年戯驪駒此日榮絃歌應盡在琴調不湏更¶
　　　　君𠋣示詩有歸吴之興爲詩三十二韻以¶
　　　　贈¶
吴越爲君土崤函是我家濯纓從吏事傾蓋聚京華¶
奕丗交朋重(二先君景徳二/年同年進士)同僚分&KR0105;加(光與君𠋣/崇文吏部)¶
(開封皆/同官)聲光甞耳剽臭味辱肩差選士參縣石烝髦¶
應㭬罝帝畿圍日月蓬陼積煙霞咨訪傾肝膽推褒¶
<pb:KR4d0040_SBCK_009-16b>¶
借齒牙後來慙瓦礫旁𠋣愧蒹葭談論寥天一詼諧¶
老柏塗虚舟坦莫逆璞玉瑩無瑕信美陪遊衍胡爲¶
起咄嗟勞歌盡郷思旅夢各天涯誠厭簮紳累難堪¶
獄訟譁缿筩朝揷蝟貫索暮如麻霡霂霑朝服蜩螗¶
沸尹衙𪧐姦牢窟宅弊俗費鞭檛鮆鱠思吹絮(吴中/食鮆)¶
(以楊花/爲候)羊羮憶卧沙(関中羊有/卧沙細肋)梅林連雨熟梨味得¶
霜佳秋色城臨水春風路入花稻肥初断蟹(斷蟹事/見笠澤)¶
(叢/書)桑宻不通鵶(秦人謂桑宻有/鵶飛不過之語)蹙衂浮盤芡鉤聮卧¶
壠&KR0438;江蓴半卷葉石蕨乍舒芽風物随郷樂山川苦¶
道遐若人才有&KR0073;修己德無邪正恐臨髖髀安能舎¶
鏌鎁怒飛期寖逼肥遯迹猶賖不比溝中木微同井¶
底蛙果能真引去誰復強邀遮旋結蝸牛舎還乗下¶
<pb:KR4d0040_SBCK_009-17a>¶
澤車閑門常友拒醉幘任欹斜林野遊如鹿泥塗蟄¶
似虵故人時記憶陽羡致新茶¶
　　　　喜聖民得登州¶
晝日少閑暇中霄夢亦勞符移空浩浩榜楚鎮謷謷¶
敢&KR0003;今求郡畨思昔坐曹羡君乗五馬東去一何髙¶
　　　　詩&KR0009;雲夫處士老兄兼呈知府待制八丈¶
一鶚曽飛奏中林下鶴書今乗使君馬重到逸人居¶
松竹過從乆閭閻惠愛餘只應棠樹影比舊更扶踈¶
　　　　和任屯田(逈字/元道)感舊叙懷¶
結交英俊樂如何風&KR0105;敦明&KR0009;詠歌自致青雲今有¶
幾化爲異物巳居多櫝中本自沽良價毫末安能滑¶
至和鄰&KR0327;不堪頻嘆息酒壚那得重經過年華易度¶
<pb:KR4d0040_SBCK_009-17b>¶
䆫塵影人事難期海水波賢業著鞭猶可在况君壯¶
齒未蹉&KR0760;¶
　　　　送李學士(及之字/公逺)使北¶
征蓋霜空逈飄颻迎塞鴻虜牙侵海角漢節下天中¶
酒薄隂山雪裘寒易水風邊声不可聽歸思浩無窮¶
　　　　送薛水部十丈通判并州¶
十萬貔貅士旌旗晉水陽元戎𠋣𦒿碩别乗選才良¶
秀直寒松節精明利劒鋩知君留滯乆從此欲騰驤¶
　　　　送祖擇之守陜¶
聲教空巖穴夫君集帝庭辝華動丹扆光價塞青&KR0115;¶
俊德争推載榮塗易建瓴陸離寒水玉磊落曙天星¶
得䘮誰先識艱虞困屢經蹉&KR0760;渥洼足漂泊鳯凰翎¶
<pb:KR4d0040_SBCK_009-18a>¶
粉署䟽恩紀&KR0372;棠&KR0009;典刑仁風思布護疲俗待綏寜¶
賤子良多愧餘光每乞靈題名聮士版占籍備民丁¶
種種顛毛白蕭蕭壟栢青陌頭瞻皂蓋獨立涕飄零¶
　　　　奉和鄰幾六月七日文德殿&KR0026;文武百官¶
　　　　等上尊號十五韻¶
舜禹曽何與羲農實強名含靈徒叶賛造物始無情¶
閶闔非煙澹觚稜曉氣清葳蕤大衢隘殷轔外朝盈¶
鮮旭分衣繪薫風拂佩瓊華顛方内集殊俗海隅傾¶
棨㦸金閨奥囊書赭桉横敷言齊列位稽首從群卿¶
不報乾坤施難圗日月明仁心由性得治體與時行¶
金石皆中&KR0323;丹青豈外榮功歸元首重澤及草茅輕¶
業業沖虚意區區愛戴誠何爲猶讓德不以慰懷生¶
<pb:KR4d0040_SBCK_009-18b>¶
退復歌天保期於采頌聲¶
　　　　和始平公郡齋偶書二首¶
文武從容兩有餘公槐將幕往來居巳安四海如三¶
傑欲散千金比二踈今日監邊親跪轂他年入殿賜¶
乗車武侯暫爲蒼生起長憶隆中卧舊廬¶
　　　　又¶
平安候火出雲間區脫無塵刀斗閑漢相威聲遥制¶
敵胡兵逺迹夜開關赤松雅意思輕舉黄閤群心望¶
復還玉帳牙旗空壯觀謝公髙興在東山¶
　　　　感興&KR0009;聶之美¶
平生百無可強爲一官縻丗味偏余薄心期獨子知¶
林猿愁玉鎻櫪馬患金羈年事今華髪求榮欲爲誰¶
<pb:KR4d0040_SBCK_009-19a>¶
　　　　八月七日夜省直苦雨三首¶
夜色槐隂重雨聲官舎寒野農安敢問環堵未能完¶
盡日流雲度何時大塊乾正愁開霽晚霜露滿紅欄¶
　　　　又¶
悵望中秋月於今巳上弦明生圭樣小影露桂華偏¶
幽恩邈難致浮雲去不還何當出隂翳清澈照中天¶
　　　　又¶
菊蘂如排粟青青見葉心未甞窺白日何以散黄金¶
欹側踈籬短綿延蔓草&KR0055;寒蛩爾何與終夕亦悲吟¶
　　　　次韻和鄰幾秋雨十六韻¶
氣象殊朝夕興居錯晦明混元初不宰&KR0834;雨浩無程¶
墊隘寧天意咨嗟固物情曣㬈方有望蔚薈已隨生¶
<pb:KR4d0040_SBCK_009-19b>¶
杲杲&KR0155;還隱淒淒断復行亂莎長被徑荒蘚緑縁甍¶
轍跡康莊絶潢汙壠畒平茅茨不足庇禾&KR0112;&KR0002;爲成¶
蟋蟀頽墻泣伊威壞竈盈乗時衆鷗舞得意怒蛙鳴¶
牛馬誰分異蕭蘭已混并居閑猶回度負重况遐征¶
舟泊川無渚輪摧路有阬轑羮愁病婦焬竈擁寒嬰¶
災不妨明德神應格至誠淳光終下燭時藿乆心傾¶
　　　　紫微方舎人挽歌二首¶
地勝岷峨秀時清儁乂生楊雄晚得禄何武少知名¶
性有圗書癖心忘紱冕榮前年歸諭蜀不使里人驚¶
　　　　又¶
顧我非君比最爲相得歡平生遊處乆羙行始終完¶
長夜忍埋玉秋霜不借蘭西風濕&KR0109;袖空有涕䦨干¶
<pb:KR4d0040_SBCK_009-20a>¶
　　　　次韻和沖卿中秋朧月¶
豈無錦幄翠簾垂匝樹明燈正赫曦共惜月華方滿¶
夜更當秋色中分時烏皮几穏風侵𩯭白玉樓髙冷¶
透肌千里浮雲何處断北來試問鴈應知¶
　　　　次韻和鄰幾九月五夜省直¶
群騶布路歆痩馬解鞌回雨闋蟲聲樂秋深菊意催¶
圗書紛自適僚友邈誰陪何以銷寒夜殘醪不滿盃¶
　　　　吴正肅公挽歌辭三首¶
皇家延茂異鶚立逈無倫髙議誰能奪英才自有真¶
驊騮寜受縶水鑑不捿塵試爲咨清論風流第幾人¶
　　　　又¶
辭華巳獨歩政治復無前吏不容三冗民皆戴二天¶
<pb:KR4d0040_SBCK_009-20b>¶
於今知和寡自古愰才偏惆悵棠隂下仁風尚藹然¶
(公再爲陜牧光實/陜人知公之政)¶
　　　　又¶
念昔少年日謬登君子堂重言何以稱厚德不能忘¶
(光皆以文請見公荅/以長歌過有褒美)玉麈声容在泉臺歳月長慿誰¶
&KR0009;清淚爲我灑松岡¶
　　　　和鄰幾金鈴菊¶
何處見佳菊秋風汶水陽酒浮金鐸細露泛&KR0097;房香¶
不謂紅塵地相逢君子堂依然故人意不減舊芬芳¶
　　　　送賢良陳著作(舜俞)簽書壽州判官¶
海隅方萬里豪儁幾何人百汰求才盡三薫得士新¶
聲華四方聳噐業一朝伸佗日蒼生望非徒澤壽春¶
<pb:KR4d0040_SBCK_009-21a>¶
¶
温國文正公文集卷第九¶
<pb:KR4d0040_SBCK_009-21b>¶
