# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:50.482946
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0406-048温國文正司馬公文集-卷第四十八.
<pb:KR4d0040_SBCK_048-1a>¶
温國文正公文集卷第四十八¶
　　章奏三十三¶
　　　乞申明求諫詔書劄子¶
　　　看閱吕公著所陳劄子¶
　　　乞罷保甲劄子¶
　　　宻院劄子¶
　　　劄子批語¶
　　　乞降臣民奏狀劄子¶
　　　審前劄子¶
　　　乞降封事簽貼劄子¶
　　　乞不貸強盗劄子¶
　　　乞不貸故闘殺劄子¶
<pb:KR4d0040_SBCK_048-1b>¶
　　　乞省覽農民封事劄子¶
　　　　乞申明求諌詔書劄子(六月十四日上十/八日進呈依奏)¶
臣伏見皇帝陛下初臨大寳太皇太后陛下同断萬¶
機側身虚己渇於求諌於五月五日特下詔書大開¶
言路此誠明主之先務太平之夲原也竊見中間有¶
&KR0002;廼隂有所懷至是亦不得已也一節天下見者未¶
逹聖心咸以爲朝廷雖名求諌實惡人論事豫設科¶
禁有上言者皆可以六事罪之是以盤(淵聖/御名)猶豫未敢¶
盡言如此則上恩不得下究下情不得上通上下否¶
閉萬事乖失又前來詔書止牓朝堂所詢不廣見者¶
甚少臣愚欲望聖慈下學士院别草詔書除去中間¶
一節務在勤求讜言使之盡忠竭誠無有所諱仍乞¶
<pb:KR4d0040_SBCK_048-2a>¶
遍頒天下在京於尚書省前及馬行街出榜在外諸¶
州府軍監各於要閙處曉示不以有官無官之人應¶
有知朝政闕失及民間疾苦者並許進實封狀言事¶
在京則於登聞鼔院檢院&KR0300;下委主判官畫時進入¶
在外則於州府軍監投下委長吏即日附逓聞奏不¶
得取責副夲強有抑退其百姓無家業人慮有姦詐¶
即令夲州責保知在奏取指揮放令逐便候有上件¶
實封奏狀進入至内中伏望陛下以萬機之暇略賜省¶
覽其所論至當者當用其言而顯其身其是非相半¶
者捨短取長其言無可采事不可行者亦當矜容不¶
可加罪如此則下情無不通嘉言罔攸伏聦明周四¶
逺海内如指掌矣或慮奏狀繁多難以親覽即乞降¶
<pb:KR4d0040_SBCK_048-2b>¶
付三省委三省官看詳擇其可取者用黄&KR0083;簽出再¶
進入或乞留置左右以備規戒或乞降付有司施行¶
取進止¶
　　　　㸔閱吕公著所陳劄子¶
臣今月一日夜蒙降到吕公著劄子一道付臣看閱¶
所陳更張利害有無兼濟之才直書當與未當具悉¶
奏來者臣自公著到京止於都堂衆中一見自後來¶
未甞私見及有簡帖往來今公著所陳與臣所欲言¶
者正相符合蓋由天下之人皆欲如此臣與公著但¶
具衆心奏聞耳臣聞書曰有廢有興出入自爾師虞¶
庶言同則繹言國家政事欲有所改更必先謀於衆¶
人所言皆同然後行之則無失也傳曰上酌民言則¶
<pb:KR4d0040_SBCK_048-3a>¶
下天上施言爲人上者當采酌民言從其所欲則在¶
下之人戴上如天受其恩施也伏望陛下察公著所¶
陳參以臣民所上實封奏狀&KR0002;與之同者断志行之¶
勿復有疑臣見太平之功不日可成矣公著一言而¶
天下受其利可謂有兼濟之才所言無有不當惟有¶
保甲一事欲就農隙教習臣愚以爲朝廷旣知其爲¶
害於民毋益於國便當一切廢罷更安用教習容臣¶
續具劄子奏聞次其公著劄子謹同封上取進止¶
　　　　乞罷保甲劄子¶
臣竊見先帝以戎狄驕傲侵據漢唐故地有征伐開¶
疆之志故置保甲令開封府界及河北陜西河東三¶
路皆五日一教閱京東西兩路保甲養馬仍各置提¶
<pb:KR4d0040_SBCK_048-3b>¶
舉官&KR0096;任比&KR0101;司旣而有司各務張皇以希功賞其¶
提舉官專護夲局不顧它司事干保甲州縣皆不得¶
關預營内百姓不得處治其巡檢指使保正保長競¶
爲搔擾&KR0094;食無厭稍不如意擅行捶撻其保丁習於¶
遊惰不復務農或自爲刧掠或侵陵郷里其夲家耕¶
種耘穫率皆妨廢供送不辦率歛無窮貲産耗竭毋¶
以爲生弱者流移四方壯者亡爲盗賊行之數年先¶
帝浸知其弊申勑州縣令保甲應有違犯并巡教官¶
指使違法事件並許州縣覺察施行及陛下踐阼聽¶
政首令京東西兩路保甲養馬並依元降年限收買¶
其剰買過數目並充以次年分之數又令開封府界三¶
路團教巳及半年經朝廷按閱者毎月併教兩日未¶
<pb:KR4d0040_SBCK_048-4a>¶
經按閱者併教三日陜西團校未及半年者毎月兩次倂¶
教三日又令見教人身材弱小或乆來疾病及夲家止有¶
一丁病患不堪營作并第五等以下地土不及二十畒者¶
並許州縣保明提舉司審驗放免又令一縣不得放免過¶
二分皆聖澤矜寛民力於保甲勞費雖十減五六然保甲¶
保馬向去&KR0039;擇買養&KR0024;填尚猶如舊其巡教指使保正保¶
長名目猶在於所轄保甲恐不免湏有陵逼侵漁其四時¶
教閱雖減日數未免妨農臣愚以爲此保甲&KR0002;使之逐捕¶
盗賊則近巳有指揮巡撿縣尉及弓手兵級人數並令¶
依保甲未上畨以前人數復置其保甲更不令管句¶
捕盗&KR0002;使之攻討四夷則此皆畎畒白徒教閱雖熟¶
未甞見敵與戎狄戰闘必望風奔潰登極詔書&KR0217;邊¶
<pb:KR4d0040_SBCK_048-4b>¶
吏令不得侵擾外界務要靜守疆場然則此保甲保¶
馬的實有何所用徒令府界及五路農民不堪愁苦¶
幸頼社稷之靈適值累年豐稔猶流民甚多盗賊充¶
斥&KR0002;遇如明道年之蝗康定年之旱至和年之水則¶
爲國家大患豈可盡言近者群盗王冲乗保馬諸處¶
行刼置保馬夲欲逐盗今更爲盗資又獲鹿縣保甲¶
斫射毆傷提句孫文巡檢張宗師以下陵上是乃大¶
亂之源漸不可長凡保甲保馬有害無利天下之人¶
莫不知之臣不知朝廷何憚而乆不廢罷伏乞断自¶
聖志盡罷諸處保甲保正保長使歸農依舊置耆長¶
壯丁巡捕盗賊戸長催督稅賦其所養保馬㨂擇勾¶
收太僕寺量給價錢分配兩騏驥院坊監及諸軍召提¶
<pb:KR4d0040_SBCK_048-5a>¶
舉官還朝其句當公事巡撿指使並送吏部與合入¶
差遣如此則開封府界及五路之民孰不歡呼鼔舞¶
荷戴聖德&KR0002;以保甲中武藝巳成之人可惜使之歸¶
農即乞令逐縣户馬數毎五十户置弓手一人略依¶
緣邊弓箭手法許䕃夲户田二頃與免二稅或稅輕¶
者與免&KR0002;干石斗稅及户下諸般科役夲户田不足¶
聽䕃親戚田務在優假使人勸募然後召募夲縣郷¶
村户有勇力武藝者投充弓手計即今保甲中有勇¶
力武藝者必多願應募&KR0002;一人闕額有二人以上爭¶
投者即委夲縣令佐揀試武藝髙彊者充&KR0002;見充弓¶
手人有勇力武藝衰退許它人指名比較&KR0002;勝於舊¶
者即令充替如此則不須教閱武藝自然常得精熟¶
<pb:KR4d0040_SBCK_048-5b>¶
一縣之中其勇壯者旣充弓手其羸者雖使之爲盗¶
亦無能爲患仍委夲州及提&KR0039;刑獄常切按察令佐¶
有取捨不公者重加刑典&KR0002;無人&KR0300;名乞更議優法¶
&KR0002;尚召募不足即且於郷村户上依舊雇人候有投¶
名者即令充替&KR0002;弓手數多即令分畨更互在縣祗¶
應一年一替其餘各分地分巡捕盗賊毎&KR0023;賊勘得¶
赦後住止及窩藏去處其夲地分嚴行科責及令出¶
賞錢與&KR0023;賊之人其賊發地分更不作三限科校只¶
令捕賊給賞如此則賊發之處捕盗之人不復掩蔽¶
住止&KR0810;藏之處捕盗人不肯庇匿盗賊無所容身自¶
然稀少取進止¶
　　　　宻院劄子(時宻院聞余&KR0082;上前奏先/以白劄子進呈畫此指揮)¶
<pb:KR4d0040_SBCK_048-6a>¶
欲府界三路保甲自來年正月以後並罷團校止令毎¶
農歳閑月分依義勇舊法赴縣教閱一月所有差官¶
置場排備軍噐及教閱法式畨次按賞費用等仰樞¶
宻院取索㑹校措置條畫與三省同共立法取旨施¶
行十月六日進呈奉聖旨依此¶
　　　　劄子批語¶
十二日三省樞宻院同進呈奉聖旨保甲依今月六¶
日巳得指揮所有保馬别詳議立法進呈¶
　　　　乞降臣民奏狀劄子¶
臣伏見陛下詔開言路至今巳渉旬月必有臣僚民¶
庶上言朝政闕失民間疾苦奏狀巳多未見有付外¶
令三省或樞宻院啇量施行者如此則徒煩聽覽何¶
<pb:KR4d0040_SBCK_048-6b>¶
所禆益昔漢昭帝時吏民上書言便冝有異輙下杜¶
延年平復奏言先帝&KR0004;即位詔中外上言得失亦令¶
臣與張方平同詳定選擇可取者與元奏狀同進入¶
内或降付三省樞宻院施行臣竊計今來臣民所上¶
文字其間是非臧否雖錯雜嘉謀長䇿不可謂無以¶
睿明所燭諒毫髮無遺豈可一槩棄置全不采用欲¶
乞選其可從者降出施行或以萬幾之繁未暇遍加¶
省覽即乞依臣前奏降付三省委執政官分取看詳¶
擇其可取者用黄紙簽出再進入或留置左右或降¶
付有司施行取進止¶
　　　　審前劄子狀¶
臣於今月三日具劄子奏爲保甲保馬有害無利乞¶
<pb:KR4d0040_SBCK_048-7a>¶
廢罷召募保甲投充弓手仍乞降付三省樞宻院啇¶
議施行至今未見降下竊慮有司遺失不逹聖聽乞¶
令勘㑹依臣前奏早賜降下取進止¶
　　　　乞降封事簽帖劄子¶
臣聞舜明四目逹四聦王者視四海之内皆如户庭¶
閭閻之間皆如指掌然後能治其天下恭惟太皇太¶
后陛下深居九重皇帝陛下冨於春秋四海之廣大¶
閭閻之微隱未甞身親而目覩也非采聽臣民之言¶
雖以天縱睿智之性何由知之陛下近詔天下臣民¶
皆得上封事言朝政闕失民間疾苦仍降出令臣與¶
執政官看詳其第一次降出者三十三卷臣謹與諸執¶
政選擇其中除無取及冗長之辭外其可取者巳用¶
<pb:KR4d0040_SBCK_048-7b>¶
黄&KR0083;簽出進入訖伏乞陛下取簽出者更賜詳覽或¶
留置左右以備規戒或降付有司啇議施行如此則¶
忠言日進聦明日廣誠生民之厚幸社稷之盛福也¶
曏者執政請聽臣僚上殿陛下謙退以爲國家政事¶
多未習知臣僚欲言事者自有章䟽何必上殿今臣¶
民章䟽舉集於前&KR0002;陛下不勤加省覽則朝政闕失¶
民間疾苦何由上聞國家政事無時而習知也其間¶
亦有一事而衆人共言者臣亦重&KR0232;簽出蓋欲陛下¶
知天下所共患衆情所同欲也夫爲政在順民心民¶
之所欲者行之所惡者去之則何患號令不行民心¶
不附國家不安名譽不榮哉惟在陛下断志而力行¶
之耳取進止¶
<pb:KR4d0040_SBCK_048-8a>¶
　　　　乞不貸強盗白劄子¶
刑部奏鈔曹州勘到百姓趙倩吕德吕文於今年三¶
月二十三日同打刼南華縣界頓榮家財物將槍刺¶
頓榮一槍腮上血出打刼得財&KR0013;弓手捉獲醫人檢¶
得頓榮元&KR0013;吕文刺傷處有血是尖物傷將刼到&KR0141;¶
估定足錢陸貫&KR0380;拾&KR0380;文夲州只爲頓榮&KR0013;刼刺傷¶
時不曽申官檢定痕驗遂具案申奏大理寺㑹到進¶
奏院今年三月六日赦七日到州准律勑合决杖一¶
頓處死刑部檢到例擬並特貸命决脊杖二十各刺¶
靣配廣南逺惡州軍牢城門下勘會近年以來諸州¶
勘到刼賊但不曽殺人放火者並作情理可愍或刑¶
名疑慮由奏朝廷率從寛貸竊詳逐人旣爲刼賊情¶
<pb:KR4d0040_SBCK_048-8b>¶
理有何可&KR0598;赦後&KR0141;滿傷人刑名有何疑慮此皆逐¶
州官吏避見失入罪名專務便文營己無去害疾惡¶
之心况曹州素多賊盗係重法地分如趙倩等所犯¶
皆得免死則是強盗不放火殺人者盡得免死竊恐¶
盗賊轉加恣橫良民無以自存殆非懲&KR0086;勸善之道¶
其趙倩等欲乞並令夲州依法處死仍乞立法自今¶
後天下州軍勘到強盗情理無可&KR0598;刑名無疑慮輒¶
敢奏聞者並令刑部舉駮重行典憲更不得似日前¶
用例破條¶
　　　　乞不貸故闘殺劄子¶
竊惟王者所以治天下惟在法令凡殺人者死自省¶
刑法以來百丗莫之或改若殺人者不死傷人者不¶
<pb:KR4d0040_SBCK_048-9a>¶
刑雖堯舜不能以致治也近者刑部奏鈔泰寜軍勘¶
到保正家人姜齊見夲都代名大保長張存捽着百¶
姓孫遇其孫遇捽着&KR0061;貴髻子張存道此人稱是東¶
嶽急脚子胡亂打人不伏收領齊捽着孫遇逓互打¶
三二十拳&KR0281;擘放却&KR0061;貴齊與張存捽到孫遇齊行¶
拳踢打孫遇身死齊發心共張存捉縛&KR0061;貴虚做打¶
殺元相爭人申&KR0281;赴縣替得償命其&KR0061;貴倒縣不肯¶
虚招齊蒙枷項隔勘方具實招通又懷州勘到百姓¶
魏簡與郭興爭賭錢拽倒郭興家棚子郭興父郭昇¶
拽着簡使頭撞簡簡爲夲人年老便道你共我不是¶
抵對休扯着我待推揢郭昇圖放却簡用力去郭昇¶
咽喉上揢一揢其人當下倒地身死又耀州勘到百¶
<pb:KR4d0040_SBCK_048-9b>¶
姓張志松爲再從弟張小六&KR0072;執稱呪罵堂兄弟男¶
女偉志松乗酒嗔恨張小六因此行拳打張小六當時¶
身死上件三人於條例皆合處死夲州並作情理可¶
愍奏裁耀州仍稱張志松夲無殺意刑部一切檢例¶
擬特貸命决脊杖二十刺配断所牢城竊詳孫遇不¶
合詐稱東嶽急脚子胡亂打人雖是罪人然不至死¶
其姜齊等旣&KR0281;擘放&KR0061;貴即合申送赴官依法施行¶
其孫遇别更不曽拒捍及走兼巳就拘執豈可更捽¶
倒毆撃直至於死又更誣執&KR0013;苦人&KR0061;貴作殺人賊¶
欲令替自己償命如此情理有何可&KR0598;其魏簡爲郭¶
昇年老不欲相打却用力去夲人咽喉上一揢致死¶
豈不更甚於毆打又張志松只為張小六&KR0072;執呪罵¶
<pb:KR4d0040_SBCK_048-10a>¶
事理至輕遂毆夲人致死並是闘殺於情理皆無可¶
憫凡人因忿相爭迭相毆擊其意豈在於殺但一人¶
於辜限内死則彼一人須當償命况三人皆即時毆¶
殺當死無疑只是逐州避見失入罪名妄作情理可¶
憫或刑名疑慮奏裁刑部即引舊例一切貸命&KR0002;因¶
循不改爲弊甚大所以然者從來律令勑式有該&KR0003;¶
不盡之事有司無以處决引例行之今闘殺當死自¶
有正條而刑部不問可貸與否承例盡免死决配作¶
奏鈔施行是殺人者不死其闘殺律條更無所用也¶
於殺人者雖荷寛恩其被殺者何所告訴非所以禁¶
制凶&KR0064;保安良善也欲乞今後應諸州奏大辟罪人並¶
委大理寺依法定断如非情理可憫其刑名疑慮即仰¶
<pb:KR4d0040_SBCK_048-10b>¶
刑部退回夲州令依法施行如委見有可憫及疑慮即¶
仰刑部於奏鈔後别用貼黄聲&KR0003;情理如何可憫刑¶
名如何疑慮今擬如何施行令門下省省審如何擬¶
委得允當則用繳狀進入施行如有不當及用例破¶
條即仰門下省駮奏乞行取勘庶使畫一之法不至¶
墮壞凶暴之人有所畏憚其姜齊等縁係未立法以¶
前今欲先次進入¶
　　　　乞省覽農民封事劄子¶
臣伏覩近降農民訴疾苦實封奏狀王嗇等一百五十¶
道除所訴重復外俱巳簽帖進入竊惟四民之中惟¶
農最苦農夫寒耕&KR0044;耘霑體塗足戴星而作戴星而¶
息&KR0345;婦育&KR0345;治&KR1472;績麻紡緯縷縷而積之寸寸而成¶
<pb:KR4d0040_SBCK_048-11a>¶
之其勤極矣而又水旱霜雹蝗&KR2048;間爲之災幸而収¶
成則公私之債交爭互奪榖未離場帛未下機巳非¶
己有矣農夫&KR0345;婦所食者糠籺而不足所衣者綈褐¶
而不完直以丗服田畒不知捨此之外有何可生之¶
路耳故其子弟遊市井者食甘服美目覩盛麗則不¶
復肯歸南畒矣至使丗俗俳諧共以農爲嗤鄙誠可¶
哀也又况聚歛之臣於租稅之外巧取百端以邀功¶
賞青苗則強散重歛給陳納新免役則刻剥窮民収¶
飬浮食保甲則勞於非業之作保馬則困於無益之¶
費可不念哉夫農&KR0345;者天下衣食之源人之所仰以¶
生也是以聖王重之臣不敢逺引前古竊聞太宗皇¶
帝甞遊金明池召田婦數十人於殿上賜席使坐問¶
<pb:KR4d0040_SBCK_048-11b>¶
以民間疾苦田婦愚戇無所隱避賜帛遣之太宗興¶
於側微民間事固無不知所以然者恐冨貴而忘之¶
故也每臨朝無一日不言及稼穡真宗皇帝乳母秦¶
國夫人劉氏夲農家也喜言農家之事真宗皇帝自¶
㓜聞之故爲開封尹以善政著聞及踐大位咸平景¶
德之治爲有宋隆平之極景徳農田勑至今稱爲精¶
當昔周公相成王作無逸曰先知稼穡之艱難乃逸¶
則知小人之依蓋以一盂之飯一尺之帛莫不出於¶
艱難人主旣知之則不肯用之於無益散之於無功¶
驕侈之心無自而生矣伏惟太皇太后陛下深居九¶
重皇帝陛下冨於春秋自非今者濬發徳音大開言¶
路使畎畝之民皆得上封事則此曹疾苦何由有萬¶
<pb:KR4d0040_SBCK_048-12a>¶
分之一得逹於天聽哉雖其文辝鄙俚語言叢&KR0258;皆¶
身受實患直貢其誠不可忽也伏惟太皇太后陛下¶
與皇帝陛下同賜省覽庶以開廣聦明資益聖性於¶
民間情僞靡不周知異日太平之業由此爲始矣取¶
進止¶
温國文正公文集卷第四十八¶
<pb:KR4d0040_SBCK_048-12b>¶
<pb:KR4d0040_SBCK_048-12b>¶
