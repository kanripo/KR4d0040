# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:49.555913
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0406-029温國文正司馬公文集-卷第二十九.
<pb:KR4d0040_SBCK_029-1a>¶
温國文正公文集卷第二十九¶
　　章奏十四¶
　　　取索劄子¶
　　　后族乞不推㤙劄子¶
　　　上皇太后䟽¶
　　　兩府遷官劄子¶
　　　又劄子¶
　　　感慈塔劄子¶
　　　上殿劄子二道¶
　　　貢院奏繫官親人許鏁應狀¶
　　　　取索劄子¶
臣竊聞兩府議定皇太后於諸處取索物色令本閣¶
<pb:KR4d0040_SBCK_029-1b>¶
使臣以皇太后旨申牒逐處有司再具牓子奏聞候¶
見御寳即便供應臣熟思此一節事理恐未至穏便¶
臣聞自來内中凡有所湏止用御寳合同文字於諸¶
司庫務取索諸司庫務即時供應過後方申三司覆¶
奏及行磨勘今來皇太后有所取索&KR0002;一一湏待本¶
閤使臣申牒逐處再行覆奏候得御寳方敢供應臣¶
愚竊慮行遣往復太爲迂迴萬一使者懈慢有司泥¶
文皇太后緩急欲得藥餌什噐之&KR0011;細小之物不能¶
應時而至遷延經日有傷慈母之心則非陛下以四¶
海奉飬之意也事雖至微當此之際小有不足所繫¶
甚大禮王及后丗子之膳不㑹蓋優尊者不可限以¶
多少之數故也臣愚欲望陛下再令兩府大臣啇量¶
<pb:KR4d0040_SBCK_029-2a>¶
此事應皇太后所取物色並令本閤使臣行文字與¶
合同司一如陛下聖旨所取出御寳合同文字下諸¶
司庫務畫時供應仍令合同司每日將本閤使臣文¶
字繳連實封别遣使臣進呈皇太后以防矯僞如此¶
則尊卑之體正孝養之禮盡取進止¶
　　　　后族乞不推㤙劄子¶
臣竊聞陛下欲加曹佾使相皇太后再三不許又聞¶
有聖旨令皇后本家分析親的骨&KR0079;聞奏亦與推㤙¶
臣愚以爲皇太后旣深執謙遜抑損外親則后族亦¶
恐未冝褒進伏望陛下宣諭兩府應后族㤙澤並未¶
可施行且俟佗時徐議其事一則示人子恭孝之心¶
不敢使后族先於母黨二則示人君即政之&KR0004;不可¶
<pb:KR4d0040_SBCK_029-2b>¶
以爵禄待賢之具獨私椒房之親其於聖德益有光¶
榮取進止(目劄子乞更之降/出只作聖意自諭)¶
　　　　上皇太后䟽¶
月日具位臣光謹昧死再拜上䟽皇太后殿下去&KR0010;¶
仁宗皇帝損棄萬方皇帝嗣統之&KR0004;憂哀成疾殿下¶
念社稷之重同聽庻政以安群情今聖體復&KR0004;四方¶
無事殿下推而不居自取安逸動靜之節無不合冝¶
率士臣民孰不稱頌臣不自量度欲成殿下之全羙¶
猶以螢燭之㣲明仰禆日月之盛光伏惟殿下稍寛¶
其罪而終聽其辭臣竊以治家之道貴賤雖殊人情¶
一也甞觀天下士民之家其長㓜群居長者或恩意¶
不備衣食不豐㓜者或容貌不恭語言不遜者㓜者¶
<pb:KR4d0040_SBCK_029-3a>¶
孝恭而不怨長者慈惠而不責則上下雍睦家道以¶
興&KR0002;㓜者以爲怨長者以爲責則上下乖離家道以¶
衰其始相失也甚微而終爲禍也甚大又加以䜛人¶
間之於是乎有父子相疑兄弟相疾亂虐並興無所¶
不至者矣凡閨門之内子婦有以孝恭之心至者則¶
尊親當歡然以慈愛之心接之&KR0002;其有過則當以忠¶
厚之心教之教之備矣而猶不聽則雖責之可也罪¶
之可也及其旣改則又當復以歡心接之不可以一¶
忤顔色而終身惡之遂不可解謝也故骨&KR0079;之間有¶
威怒而無増疾有詰責而無猜忌此自古聖人所以¶
御其親之道也臣竊惟皇帝皇后於殿下兼内外之¶
親㓜蒙保育今日爲萬民父母享天下富貴孰云非¶
<pb:KR4d0040_SBCK_029-3b>¶
殿下之力臣謂殿下固冝撫存愛念情同所生周旋¶
保護以終大惠不可偶以纎芥之失遂蓄乆長之怒¶
棄生成之厚恩取踈絶之深怨愚智所同知也皇帝¶
去&KR0010;得疾之時禮貌言辭誠有可疑得罪於殿下者¶
臣固巳甞言於殿下云不可責有疾之人以無疾之¶
禮也凢醉而有過醒猶可赦况有疾之人不自省知¶
本非其意之所欲爲豈可追數以爲罪咎邪皇后自¶
童孺之&KR0010;朝暮游戯於殿下之懷分甘哺果拊循喣¶
嫗有㤙無威今旣正位中宮得復奉膳羞盥帨以事¶
殿下其意恃昔日之愛不自踈外猶以童孺之心望¶
於殿下故或有所求湏不時滿意則愠懟怨望不能¶
盡如家人婦姑之禮殿下雖怒之責之固其冝也誰¶
<pb:KR4d0040_SBCK_029-4a>¶
曰不可但事過之後殿下&KR0002;遂棄之不復収恤憎疾¶
如仇讎則臣以爲過矣臣在闕門之外無由知禁廷¶
之事竊聞道路之言未詳虚實皆言近日皇帝與皇¶
后奉事殿下恭勤之禮甚加於往時而殿下遇之太¶
嚴接之太簡或時進見殿下雖賜之坐如待踈客語¶
言相接不過數句湏&KR0119;之間巳復遣去如此母子之¶
恩如何得逹婦姑之禮如何得施所以使之疑惑恐¶
懼不敢自親者蓋以此也臣竊惟殿下母儀天下踰¶
三十年柔明之譽洽于中外皇帝龍潜藩邸進德脩¶
業仁聖之望光于逺邇先帝以至公大義選賢建嗣¶
海内之人皆謂繼統之日慈孝之風必自家刑國誠¶
不意閭巷之民怱有今兹異論推其本原蓋由皇帝¶
<pb:KR4d0040_SBCK_029-4b>¶
遇疾之際宫省之内必有䜛邪之人造飾語言互相¶
間(御/名)一則欲詐效小忠以結殿下之知僥求禄利二¶
則自知過失素多畏嗣君之嚴有所不容三則欲竊¶
弄&KR0096;柄惡長君聦明使己不得自恣是以日夜闚覘¶
拾掇&KR0093;毫之失無不納於殿下之耳殿下雖至聦哲¶
不能無疑雖至仁慈不能無怒皇帝以剛徤之性屈¶
於衆口無以自伸能不憤悒遂使兩宫之間介然相¶
失乆而不懈流聞于外致朝野之士有敢竊議其是¶
非者深可惜也今天誘其&KR0168;殿下濬發慈旨卓然逺¶
覽舉天下之政歸之皇帝此乃宗廟之靈生民之福¶
然臣竊料䜛邪之人心如沸湯愈不自安力謀離聞¶
彼皆自營一身之私非爲國家與殿下之計也臣願¶
<pb:KR4d0040_SBCK_029-5a>¶
殿下深察其情勿復聽納斥逺其人勿置左右召諭¶
皇帝以向來紛紛皆此屬所爲自今以後母子之間¶
當坦然無疑皇帝必涕泣拜伏感激摧謝然後兩官¶
之歡一皆如舊兄皇后進見之際殿下冝賜以温顔¶
留之從容來往無時勿加限絶或置酒語&KR0015;與之欣¶
欣相待一如家人之禮如此則殿下坐享孝養何樂¶
如之心平氣和眉壽無疆國家乂安内外無患名譽¶
光美垂於無窮與其信任䜛慝猜防百端終日戚戚¶
憂憤生疾國家不寜禍亂横生譏謗之言流於後丗¶
二者得失相去逺矣且殿下旣能以祖宗之業付皇¶
帝又能以大政授之而獨於恩禮之際終不能豁然¶
回心息怒其故何哉方今宫闈之中殿下骨肉至親¶
<pb:KR4d0040_SBCK_029-5b>¶
止於皇帝皇后長公主及皇子公主數人而巳其餘¶
皆行路之人於殿下何有&KR0002;親者尚不可結以恩信¶
猜而逺之則踈者獨肯受殿下顧遇盡其死力終始¶
無貳乎夫貴莫貴於爲天子之母富莫冨於受四海¶
之養今殿下有此冨貴而不能自樂親其所可踈踈¶
其所可親使受恩之子婦彷徨而不自安踧踖而不¶
敢進雖内懐反哺之心而無以施展臣&KR0060;爲殿下惜¶
之臣父子皆蒙先帝大恩擢於常調之中置之侍從¶
之列心非木石豈能暫忘今先帝晏駕之後臣唯不¶
避死亡以進忠直之言庶幾殿下母子和恱國家安¶
寜是臣所以爲報効也不勝區區激切之誠展布以¶
聞惟留神幸察臣光昧死再拜上䟽¶
<pb:KR4d0040_SBCK_029-6a>¶
　　　　兩府遷官劄子¶
臣伏覩去&KR0010;陛下即位之&KR0004;兩府臣僚巳各遷官今¶
兹甫及期年一例又加㤙命雖陛下褒優大臣務從¶
豐厚而朝野竊議以爲近來國家官爵易得恩賞太¶
頻柱石之臣當勠力同心共救此弊今&KR0002;連年之内¶
寵數便蕃恬然有之自以爲冝則何以率正佗人抑¶
塞僥倖因此恐大失天下之望然則陛下愛之適所¶
以傷之也臣竊料大臣亦不敢自安必當辭避願陛¶
下因而聽之以成其美取進止¶
　　　　又劄子¶
臣近曽江言兩府臣僚遷官太頻恐失天下之望乞¶
陛下聽其辭避以成其美未蒙采納臣非憎此數人¶
<pb:KR4d0040_SBCK_029-6b>¶
嫉其遷官乃是欲全其令名使之輔佐陛下重惜大¶
柄耳先帝親選聖明傳以天下今陛下乃欲歸功大¶
臣臣固知其人必不敢當也借使當日實曽賛成先¶
帝聖意乃是欲安宗廟社稷&KR0002;今日受賞則是䂊邀¶
非常之福罪孰大焉然則陛下賞之是掩其盡忠之¶
心使爲徇利之人何榮之有臣所謂欲全其令名者¶
此也夫爵位者人主所以御群臣之大柄也然品秩¶
髙下本皆虚名伹以難得之故爲人所貴&KR0002;其易得¶
則爲人所賤譬如金玉珠璣苟或道路階庭處處有¶
之則與瓦礫無異矣近&KR0010;以來官冗賞濫兩府大臣¶
豈不素知今遇陛下即政之初所冝開導聖聦以懲¶
革斯弊今陛下以纉紹之際及聖體未安之時中外¶
<pb:KR4d0040_SBCK_029-7a>¶
平寧為兩府之功加以厚賞則&KR0043;衞將帥宗室外戚¶
四方藩鎮内侍近臣皆有冀望&KR0002;一一稱滿其意則¶
國家官爵賤於泥土將無以&KR0229;使群臣&KR0002;抑而不與¶
則人不自知更生觖望是始於推恩而終於聚怨也¶
且輔佐之臣自於期年之間連併遷官而欲禁止它¶
人之幸進誠亦難矣臣所謂欲使之輔佐陛下重惜¶
大柄者此也或者陛下以爲曹佾無功尚加使相况¶
輔弼大臣當國家艱難之際輸力盡瘁不可不賞臣¶
愚以爲不然陛下所以賞曹佾者非以爲有功也乃¶
以皇太后之徳至深至厚無以爲報故褒崇元舅以¶
慰母心今&KR0002;縁此推恩次及后族次及兩府次及它¶
人則是曹佾隨衆遷官不爲優異於皇太后之心何¶
<pb:KR4d0040_SBCK_029-7b>¶
所慰焉然則陛下虚&KR0162;盛恩而衆人皆以大例遷官¶
何足爲喜也臣豈不知陛下欲褒賞大臣而臣區區¶
不量其力以撗議干之非身之利然爲朝廷忠謀無¶
恤其它惟陛下察之取進止¶
　　　　感慈塔劄子¶
臣伏聞感慈塔巳有聖旨坼修五層&KR0060;以開封府界¶
京東京西河此河東陜西西川等路自去冬少雪今¶
春少雨麦田巳無所収昨得五月十三日雨方種秋¶
田自後又經一月無雨萌芽始生隨復焦槁農民嗷¶
嗷大率無食棄去郷里流離道路雇妻賣子以接糇¶
糧縣官倉廪素無蓄積贍给軍衆猶恐不足固無贏¶
餘可以賑貸陛下當此之際所冝側身刻意降服損¶
<pb:KR4d0040_SBCK_029-8a>¶
膳以救其患而更脩此佛塔以費國財臣竊以爲失¶
緩急先後之務矣且此塔傾欹爲日巳乆借使更經¶
數年不脩於僧徒有何大害&KR0002;百姓飢窮朝不及夕¶
而國家不能収恤則老弱轉死溝壑壯者聚爲盗賊¶
當是之時雖有千塔將安用之夫府庫之財皆生民¶
膏血苟非事不得巳安可輕費今有司旣謟䛕苟且¶
曽不爲陛下愛惜陛下又不以介意一皆聽之使四¶
海蒼生將何所依仰臣愚欲望陛下親發德音宣諭¶
有司以今&KR0010;旱災且罷脩此塔及其餘不急之費有¶
似此&KR0011;者皆仰有司條奏以聞一切寢罷候他年豐¶
稔帑藏有餘然後徐議其事於聖政之初亦足以彰¶
愛民之意爲盛羙之一事也取進止¶
<pb:KR4d0040_SBCK_029-8b>¶
　　　　上殿劄子二道¶
臣前者兩次上言乞詔侍從臣每日輪一貟直資善¶
堂夜則宿於崇文院以備非時宣召&KR0002;有事故請假¶
則與以次官互換直&KR0043;亦曽靣奉德音云欲自以聖¶
意宣諭政府施行此事自後至今未聞施行臣不避¶
煩瀆天聽再三進言者蓋以爲國之要在於審察人¶
材周知下情而巳審察人材之謂明周知下情之謂¶
聦明則百官稱其職聦則萬機當其理百官稱其職¶
萬穖當其理治之極也賢不肖渾殽之謂昏下情不¶
上通之謂蔽昏則百職隳曠蔽則萬機乖戾百職隳¶
曠萬機乖戾亂之至也極治則安至亂則危故聦明¶
昬蔽者治亂之大本也今陛下即政之&KR0004;厲精求治¶
<pb:KR4d0040_SBCK_029-9a>¶
而不以此事爲先欲以興隆祖業垂&KR0073;後昆是猶却¶
行而求及前人也故臣不得不勤勤懇懇爲陛下再¶
三言之書稱尭之德曰稽于衆捨已從人稱舜之德¶
曰賔于四門明四目逹四聦故能咸熈庻績格于上¶
下至今言聖人者無不以二帝爲首何哉聦明故也¶
秦二丗納趙髙之謀恐譴舉不當見短於大臣而深¶
拱禁中漢靈帝惑趙忠之言謂人君登髙則百姓散¶
離而不敢登臺榭北齊後主忠度儒懦不喜見朝士¶
非私昵未甞交語隋煬帝沈&KR0698;&KR0075;泆常在後宮盗賊¶
滿天下惡人言之是以上下怨叛至於殺身滅國而¶
終不自知後丗言無道者無不以四君爲首何哉昬¶
蔽故也太祖太宗起於側微天下艱難民間情僞無¶
<pb:KR4d0040_SBCK_029-9b>¶
不備知然南靣之日延訪群臣惟恐不及晝日不足¶
継之以夜下至役夫田婦無不詢察以盡其情用能¶
創業垂統力致太平陛下以帝王子孫生長冨貴朝¶
士大夫素未相接耕織勞苦不經耳目當兹親政之¶
始雖孜孜下問朝夕不倦以察人情猶恐不盡况深¶
居九重非視朝之時不見群臣群臣非官位職事有¶
列上殿無由進見顒卭淵黙以嚴重自居將使幽逺¶
之民銜&KR0072;失職者何由上聞踈賤之臣懷材藴徳者¶
何由自逹哉國家安危之所分將於此乎在臣是以¶
不勝憤懣區區盡忠重爲陛下陳之伏望陛下察爲¶
國之要觀唐虞之所以興秦漢齊隋之所以亡継祖¶
宗之志以守太平之業檢㑹臣前來所奏兩劄子内¶
<pb:KR4d0040_SBCK_029-10a>¶
事節早賜施行實天下幸甚取進止¶
臣昨者上言近&KR0010;官冗賞濫兩府大臣遇陛下即政¶
之&KR0004;冝開導聖聦以懲革斯弊今陛下以紹纉之際¶
及聖體未安之時中外平寧爲兩府之功加以厚賞¶
則&KR0043;衞將帥宗室外戚四方藩鎮内侍近臣皆有䔬¶
望&KR0002;一一稱滿其意則國家官爵賤如泥土將無以¶
&KR0229;使群臣且輔佐之臣自於期年之間連併遷官則¶
難以禁止它人之幸進伏蒙陛下靣諭臣以兩府大¶
臣皆有大功所以遷官它人無功何敢輙望臣再三¶
敷奏以陛下&KR0002;&KR0230;兩府㤙命則它人自然不敢僥求¶
&KR0002;見兩府遷官則誰肯自謂無功不求榮進恐至時¶
陛下亦不能裁抑兩府亦不敢執奏當時陛下聖意¶
<pb:KR4d0040_SBCK_029-10b>¶
確然終不開納今兩府&KR0138;受㤙命竊聞入内内侍省¶
都都知任守忠等巳一例遷官臣竊料向去其餘臣¶
僚互相形比継續遷官猝無窮盡蓋官爵者人主之¶
利器所以驅䇿群臣制御四海今陛下曽不愛惜容¶
易與人一至於此臣竊惜之凡政令之行必自貴近¶
爲始前者濫恩巳施之於貴臣不可復収&KR0002;止之於¶
近臣猶可救其太半所有任守忠等㤙命伏望聖慈¶
特賜追還以塞向去僥倖之路取進止¶
　　　　貢院奏繫官親人許鏁應狀¶
先准嘉祐三年八月二日中書劄子供繫官親授班¶
行人(云云)右具如前當院檢㑹貢舉條制&KR0002;竒才異¶
行卓然不群者雖工啇&KR0258;&KR0011;亦聽取解又進納人自¶
<pb:KR4d0040_SBCK_029-11a>¶
來皆得鏁應看詳上件繫官親人並是三代食禄之¶
家有人保任方得充選比於工啇&KR0258;&KR0011;納財授官之¶
人流品殊勝其中豈無竒才異行可以進用豈可止¶
以連姻帝族遂同&KR0141;私罪犯之人不得鏁㕔應舉求¶
諸義理全無意謂欲乞今後應與宗室女爲親&KR0024;轉¶
班行者如别無事節違礙科場條貫並許依其它武¶
臣例鏁㕔應奉以廣求賢之路¶
温國文正公文集卷第二十九¶
<pb:KR4d0040_SBCK_029-11b>¶
<pb:KR4d0040_SBCK_029-11b>¶
