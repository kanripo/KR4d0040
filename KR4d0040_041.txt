# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:50.103398
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB04n0406-041温國文正司馬公文集-卷第四十一.
<pb:KR4d0040_SBCK_041-1a>¶
温國文正司馬公文集卷第四十一¶
　　章奏二十六¶
　　　論責降劉述等劄子¶
　　　再舉諌官劄子¶
　　　請優賞宋昌言劄子¶
　　　再乞資䕃人試經義劄子¶
　　　乞不㨂退軍置淮南劄子¶
　　　辭樞宻副使第一劄子¶
　　　辭樞宻副使第二劄子¶
　　　辭樞宻副使第三劄子¶
　　　乞罷條例司常平使䟽¶
　　　　論責降劉述等劄子¶
<pb:KR4d0040_SBCK_041-1b>¶
臣竊聞知&KR0258;御史劉述集賢校理丁諷審刑詳議官¶
王師元皆以執守謀殺刑名差官取勘侍御史劉琦¶
錢顗皆以論列政府公事除貟外郎降監酒稅中外¶
聞之無不驚諤臣聞孔子曰守道不如守官孟子曰¶
有言責者不得其言則去此古今之通義人臣之¶
大節也彼謀殺巳傷自首刑名天下皆知其非今朝¶
廷旣違衆議而行之又罪守官之人臣恐重失天下¶
之心也夫紲食鷹鸇求其鷙也鷙而烹之將何用哉¶
陛下踐阼以来待臣下以寛仁至如皮公弼陛下明¶
知其貪閻充國陛下明知其猥也二人皆以知縣&KR0096;¶
發遣三司判官公事及得罪而出皆爲知州今𤦺顗¶
所坐不過狂直止以迕犯大臣遂降爲監當然則狂¶
<pb:KR4d0040_SBCK_041-2a>¶
直之罪重於貪猥得罪大臣甚於得罪陛下也臣不¶
勝拳拳竊恐來者側目箝口以言爲諱威福移於臣¶
下聦明有所壅蔽非國家之福也臣備位近臣親&KR0013;¶
明詔覩朝廷政事之闕不敢不言伏望聖慈深察愚¶
忠早賜指揮赦劉述等更不取勘其劉𤦺等别除一¶
夲資序差遣庻幾稍息群議取進止¶
　　　　再舉諌官劄子¶
臣昨日靣奉聖旨令臣采訪可任諌官者宻具姓名¶
聞奏臣竊見龍圗閣直學士陳薦舊事陛下於藩邸¶
其忠厚質直陛下必素知之直史館蘇軾制䇿入優¶
等文學冨贍曉逹時務勁直敢言職方貟外郎王元¶
規自少至長志操堅正所居之官皆著風跡集賢校¶
<pb:KR4d0040_SBCK_041-2b>¶
理趙彦&KR0002;師民之子強學懿行不減於父平居恂恂¶
如不勝衣遇事剛勁人莫能奪此四人者臣所素知¶
竊謂可備諌職伏乞聖明更賜裁擇取進止¶
貼黄(蘇軾王元規趙彦&KR0002;官職臣不能審記竊慮差/誤不敢訪問於人恐致漏泄趙彦&KR0002;昨任淄州)¶
(通判與知州解賔王/爭公事見降充監當)¶
　　　　請優賞宋昌言劄子¶
臣聞國家大政在於賞罰明當&KR0002;賞罰明當功無不¶
成臣去冬奉勑與張茂則相度二股河及生隄利害¶
當時都水監丞宋昌言建議欲於二股河口西岸新¶
灘上置立上約擗攔水𫝑令入東流候向去東流漸¶
深北流淤淺即閉塞斷北流放出御河胡盧河下流¶
以除㤙冀深瀛以西諸州軍水患臣等因得其言㝷¶
<pb:KR4d0040_SBCK_041-3a>¶
具此利害奏聞蒙朝廷聽許令修置上約自後昌言¶
同列提舉修生隄者以䇿非己出百端沮毀以爲二¶
股河必不可成不如併力修生隄及李立之赴闕上¶
殿所言陛下所親聞也頼陛下聖明断在不疑必使¶
之修置上約今秋擗欄得水勢一併入東流其北流㝷巳閉¶
断雖頗漂溺損近東滄德等州民田廬舎然㤙冀深¶
瀛以西州軍蒙利亦爲不少其宋昌言不可謂之無¶
功今&KR0002;與同列稱二股河不可成者一例受賞臣竊¶
恐當官之人覩之無所沮勸况昌言因去&KR0010;職當在¶
外河決&KR0037;彊獨奪一官今&KR0002;止復舊官則是衆人受¶
賞而昌言獨不得賞也設使嚮者修上約不成或背¶
了二股併入北流其同列豈肯分昌言之罪伏望聖¶
<pb:KR4d0040_SBCK_041-3b>¶
慈察昌言建議之功特與復舊官外更與董役之人¶
等第别加酬奬庶使向去用心向公者知朝廷必不¶
&KR0018;之也取進止¶
　　　　再乞資䕃人試經義劄子¶
臣先曽起請應資䕃出身人初授差遣者更不試詩¶
只委審官院流内銓試孝經論語大義共三道仍令¶
主判臣僚更將所對義靣加詢問&KR0002;義理精通者特¶
保明聞奏優與差遣稍通者依常調不通者且令修¶
學候一年外再試必湏試中方得出官&KR0002;年四十以¶
上聽依舊制只冩家狀讀律自後不蒙朝廷施行臣今¶
復差知審官院竊見資䕃人&KR0004;授差遣者令試詩一¶
首實爲無益不惟其間有墻靣者假手於人徒長姦¶
<pb:KR4d0040_SBCK_041-4a>¶
僞就使自作詩得如曹劉沈宋其於立身治民有何¶
所用古者二帝三王皆立大學之官以教公卿大夫¶
子弟其何故哉蓋以其人將嗣守官業苟無德行道¶
藝則必害及於民故也今&KR0002;欲使公卿大夫子弟盡¶
肄業於太學則其父兄不常在京師固難齊一&KR0002;但¶
使之習業於家而考校於初授差遣之際業不習者¶
不得出官則不煩勸督而人人自勉於學矣此乃事¶
之易行者也嚮&KR0002;使之盡通詩書禮樂則中材以下¶
或有所不及今伹使之習孝經論語儻能盡朞年之¶
功則無不精熟矣此乃業之易習者也然孝經論語¶
其文雖不多而立身治國之道盡在其中就使學者¶
不能踐履亦知天下有周公孔子仁義禮樂其爲益¶
<pb:KR4d0040_SBCK_041-4b>¶
也豈可與一首律詩爲比哉臣竊以爲兹事用力不¶
勤更張甚易而爲益稍大别無所損伏望聖明詳察¶
或有可取乞檢臣前奏特賜施行取進止¶
　　　　乞不㨂退軍置淮南劄子¶
臣竊聞道塗之言未審虚實或云朝廷欲揀在京禁¶
軍年四十五以上微有程切者盡減下請給兼其妻¶
孥徙置淮南以就糧食&KR0002;實有此議臣竊以爲非冝¶
何則在京禁軍及其家属率皆生長京師親姻聮布¶
安居樂業衣食縣官爲日固乆年四十五未爲襄老¶
微有呈切尚任征役一旦别無罪&KR0018;減其請給徙之¶
淮南是横遭降配也諸軍之内沙汰甚多必恐人情¶
惶惑大致愁怨雖國家承平無事綱紀具張此屬恟¶
<pb:KR4d0040_SBCK_041-5a>¶
恟不安亦無能爲患然詔書一下&KR0002;萬一有道路流¶
言驚動百姓朝廷欲姑務省事復爲収還則頓失威¶
重向去無以復號令驕兵&KR0002;遂推而行之則衆怒難¶
犯專欲難成意外之變不可不防梁室分魏愽之兵¶
致張彦之亂且近事之可鑑者也故臣願朝廷更當¶
深思熟議未宜遽下此詔也夫水未至而虚爲之防¶
水雖不至亦無所害謂水不足憂而不爲之防一旦¶
水至則防無听及矣故君子貴於思患而豫防之也¶
且國家竭天下之財養長征兵士夲欲備禦邊陲今¶
淮南非用武之地而多屯禁軍坐費衣食是養無用¶
之兵寘諸無用之地也又使邊陲常無事則巳異日¶
或小有警急主兵之臣必爭求益兵京師之兵旣少¶
<pb:KR4d0040_SBCK_041-5b>¶
必湏使者四出大加召募廣爲㨂選將數倍多於今¶
日所退之兵舊兵尚請衣糧未至而新兵更添衣粮¶
是棄已教閱經戰之兵而収市井甽畒之人夲欲減¶
冗兵而冗兵更多夲欲省大費而大費更廣竊恐非¶
計之得者也臣愚伏願朝廷且依舊法毎&KR0010;㨂禁軍¶
有不任征戰者減充小分小分復不任執役者放充¶
百姓聽其自便在京居止但勿使老病者尚占名籍¶
虚費衣粮人情旣安於所習皆無怨嗟國家又得其¶
力用不爲虚設冗兵旣去大費自省在理甚明於事¶
爲便臣備位近臣兹事繫國家安危不敢不言取進¶
止¶
　　　　辭樞宻副使第一劄子¶
<pb:KR4d0040_SBCK_041-6a>¶
臣准閤門告報巳除臣樞宻副使續准句當御藥院¶
陳承禮傳宣令臣即今授勑告者臣賦分樸愚不通¶
時務近日以來加以衰疾恪居舊職猶恐隳敗况乃¶
技擢待之不次竊惟宥宻之地日侍訏謨内訓六師¶
外撫四海用人當否繫國安危豈臣無似所能堪稱¶
伏望聖慈更擇賢材俾居其任聽臣且守舊職取進¶
止¶
　　　　辝樞宻副使苐二劄子¶
臣准句當御藥院&KR0058;永德奉宣聖旨令臣即今入見¶
者臣屢違嚴詔當伏重誅但以聞命以来揣分巳熟¶
自㓜及長頗讀經史捨此之外一無所長當丗之務¶
懵不通曉常日置之開官僅脫矌敗尚以屬文不工¶
<pb:KR4d0040_SBCK_041-6b>¶
剸劇非長翰林審官毎欲辝免况於樞府要地任重¶
責大一日失職則死及之臣雖至愚粗知自愛陳力¶
就列古人所韙是以寧冐違詔之罪不敢當竊位之¶
譏伏望聖慈察其悃&KR0323;㳏非虚飾特賜寢罷新命止¶
守舊職天地更生之惠臣莫大之幸也取進止¶
　　　　辝樞宻副使第三劄子¶
臣前者兩次曽辝免樞宻副使未奉俞旨竊慮區區¶
之誠未能上逹湏至詳悉復有奏陳臣聞人之材性¶
各有能有不能人主量材然後授官人臣審能然後授事¶
是以官不曠而事無敗也臣幸生承平之時家丗爲¶
儒臣自髫齓至于弱冠杜門讀書不交人事仕宦以¶
來多在京師少歴外任故於錢榖刑獄繁劇之務皆¶
<pb:KR4d0040_SBCK_041-7a>¶
不能爲况於軍旅固所不習獨於解經述史及以愚¶
直&KR0024;過拾遺不避怨怒則庻幾萬一或有可取是以¶
毎於拜官之際辭所不能而不辭其所能曏者除開¶
封府推官以繁劇曽辭後除修起居注知制誥翰林¶
學士以文来不工曽辭除龍圖閣直學士以乆在諌¶
職無効曽辭再除翰林學士兼侍讀學士以言事未¶
了曽辭除史館修撰以方修資治通鑑恐朝廷修國¶
史難以兩處供職曽辭自餘除國子監直講館閣校¶
勘史館檢討集賢校理直秘閣起居舎人同知諌院¶
天章閣待制兼侍講知諌院權御史中丞此皆朝廷¶
清要之職除書始下臣即時受命未甞輙辭所以然¶
者自度駑鈍可以䇿厲不至曠敗故也天下之人見¶
<pb:KR4d0040_SBCK_041-7b>¶
臣屢辭㤙命或以爲不慕榮貴或以爲飾詐邀名是¶
皆不知臣者也臣自㓜習賦詩論䇿應舉就試毎三¶
年一次&KR0300;狀乞磨勘豈不慕榮貴者邪臣&KR0002;隂有營¶
求陽爲辭避乃可謂之飾詐邀名陛下察臣何甞如¶
此豈飾詐邀名者邪臣之愚心正欲辭所不能而已¶
今二府之任自非天下英傑之士不可輕處豈臣愚¶
淺下材所能堪稱或遇國家大事叅陪末議有毫𨤲¶
之差使陛下有旰食之憂以累知人之哲臣雖伏質¶
橫分不足塞責加之素有目疾不能逺視近日以來¶
頗多徤忘居常供職猶懼廢闕况以衰病當兹重任¶
是用披肝𤁋膽昧冒上陳違犯詔旨至于再三觸法¶
抵罪不自知&KR0116;伏望聖慈持賜矜察依臣前奏追還¶
<pb:KR4d0040_SBCK_041-8a>¶
新㤙俾守舊職不勝憂慙危切之誠臨&KR0083;叩頭俯伏¶
俟命取進止¶
　　　　乞罷條例司常平使䟽¶
二月二十日具官臣司馬光謹昧死再拜上䟽皇帝¶
陛下臣蒙聖㤙除樞宻副使仍屢遣陳承禮等&KR0208;臣¶
就職德澤汪洋天隆地厚非臣隕身糜骨所能報稱¶
然臣竊惟陛下所以用臣之意蓋察臣狂直庶幾有¶
&KR0024;於國家臣所以事陛下之心亦不過竭其愚忠以¶
禆聖徳之萬一&KR0002;陛下徒以禄位榮臣而不取其言則¶
是以天官私非其人臣徒以禄位自營而不能救生¶
民之患則是盗竊朝廷名噐以私其一身誠恐上累¶
陛下之至公下喪㣲臣之素守此臣所以屢違詔命¶
<pb:KR4d0040_SBCK_041-8b>¶
不敢祗受者也臣伏見陛下天縱英明勵精求治思¶
得嘉謀以新美天下而建畫之臣不能仰副聖意思¶
慮未熟講議未精徒見目前之小利不顧永乆之大¶
害憂政事之不治不能輔陛下修祖宗之令典乃更¶
變亂先王之正刑(正刑正/法也)患財利之不足不能勸陛¶
下以恭儉節用乃更遣聚歛之臣誅剥齊民設官則¶
以冗増冗立法則以苛益苛使四海危駭百姓騷然¶
猶且堅執而行之不肯自以爲非也臣先曽止䟽言¶
不當設制置三司條例司又言天下之事當委之轉¶
運使知州知縣不當别遣使者擾亂其間又甞因經¶
筵侍坐言散青苗錢不便自後朝廷更遣使者四十¶
餘人分行天下以提舉句當常平廣惠倉相度差役¶
<pb:KR4d0040_SBCK_041-9a>¶
農田水利爲名其實專使之散青苗錢臣竊自疑智¶
識淺短不足以知天下變通之務又疑因臣之言激¶
怒建畫之臣使行之更力由是閉口不敢復言今行之¶
&KR0138;數月中外鼎沸皆以散青苗錢爲不便然後臣乃¶
敢發言彼言青苗錢不便者大率但知所遣使者或¶
年少位卑𠋣𫝑作威陵轢州縣騷擾百姓止論今日¶
之害耳臣所憂者在十年之後非今日也夫民之所¶
以有貧冨者由其材性愚智不同冨者智識差長憂¶
深思逺寧勞筋苦骨惡衣菲食終不肯取債於人故¶
其家常有嬴餘而不至狼狽也貧者啙窳偷生不爲¶
逺慮一醉日冨無復嬴餘急則取債於人積不能償¶
至於鬻妻賣子凍餒填溝壑而不知自悔也是以冨¶
<pb:KR4d0040_SBCK_041-9b>¶
者常借貸貧民以自饒而貧者常假貸富民以自存¶
雖苦樂不均然猶彼此相資以保其生也今縣官乃¶
自出息錢以春秋貸民民之冨者皆不願取貧者乃¶
欲得之提舉官欲以多散爲功故不問民之貧冨各¶
隨户等抑配與之冨者與債仍多貧者與債差少多¶
至十五緡少者不減千錢州縣官吏恐以逋欠爲&KR0018;¶
必令貧冨相兼共爲保甲仍以冨者爲之魁首貧者¶
得錢隨手皆盡將来粟麦小有不登二稅且不能輸¶
况於息錢固不能償吏督之急則散而之四方冨者¶
不去則獨償數家所&KR0018;力竭不逮則官必爲之𠋣閣¶
春債未畢秋債復来歴年寖深&KR0018;債益重或值凶年¶
則流轉死亡幸而豐稔則州縣之吏併催積年所&KR0018;¶
<pb:KR4d0040_SBCK_041-10a>¶
之債是使百姓無有豊凶長無蘇息之期也貧者旣¶
盡冨者亦貧臣恐十年之外冨者無幾何矣冨者旣¶
盡&KR0002;不幸國家有邊隅之警興師動衆凡粟帛軍湏¶
之費將從誰取之臣不知今者天下所散青苗錢凡¶
幾千万緡&KR0002;民力旣竭加以水旱之災州縣之吏果¶
有仁心愛民者安得不爲之請於朝廷乞因郊赦而¶
除之朝廷自祖宗以来以仁政養民豈可視其流亡¶
轉死而必責其所&KR0018;其𫝑不得不從請者之言也然¶
則官錢幾千万缗巳放散而不返矣官錢旣放散百¶
姓又困竭但使閭胥里長於収督之際有乞取之資¶
此可以謂之善計乎且常平倉者乃三代聖王之遺¶
法非獨李悝耿壽昌能爲之也榖賤不傷農榖貴不¶
<pb:KR4d0040_SBCK_041-10b>¶
傷民民頼其食而官収其利法之善者無過於此比¶
来所以隳廢者由官吏不得人非法之失也今聞條¶
例司盡以常平倉錢爲青苗錢又以榖換轉運司錢¶
是欲盡壞常平專行青苗也國家毎遇凶年供軍倉¶
自不能足用固無羡餘以濟飢民所頼者止有常平¶
錢榖耳今一旦盡作青苗錢散之向去&KR0002;有豊年將¶
以何錢平糴&KR0002;有凶年將以何榖賙贍乎臣竊聞先¶
帝甞出内藏庫錢一百萬緡助天下常平倉作糴夲¶
前日天下常平倉錢榖共約及一千餘萬貫石今無¶
故盡散之他日&KR0002;思常平之法復欲収聚何時得及¶
此數乎臣以謂散青苗錢之害&KR0057;小而壞常平之害¶
&KR0057;大也今國家毎有大費三司所不能供者陛下輙¶
<pb:KR4d0040_SBCK_041-11a>¶
# SB1_0836-146.png
# ?
取内藏庫物以給之彼内藏庫者乃祖宗累丗之所¶
蓄聚以備軍旅非常之用也使其物常如泉源流出¶
於庫無有窮竭之時則可矣&KR0002;夲皆歛之於民以實¶
之有時而空矣昔漢文帝欲作露臺召匠計之直百¶
金上曰百金中人十家之産也吾何以臺爲太宗時¶
兖王甞作假山召僚屬置酒觀之翊善姚坦獨俛首¶
不視王強使視之坦曰坦唯見血山耳不見假山王¶
驚問其故坦曰坦在田舎時見州縣督稅里胥臨門¶
捕人父子兄弟送縣笞撻血流滿身愁苦之聲不可¶
忍聞此假山皆民租賦所爲非血山而何是時上亦¶
自爲假山聞之遽命毀之今陛下令薜向於江淮爲¶
貿易以三百万緡𢌿之又散青苗錢數千萬緍其餘¶
<pb:KR4d0040_SBCK_041-11b>¶
# SB1_0836-147.png
# ?
五十萬三十萬者固不足數爾其爲露臺假山之費不¶
亦多乎陛下聦明仁儉固不減於漢文帝及太宗然¶
而視棄財物如糞土者蓋未知其所從来皆出於生¶
民之肌血耳陛下&KR0002;終信條例司所言推而行之不¶
肯變更以循舊貫十年之外冨室旣盡常平巳壞帑¶
藏又空不幸有方二三千里之水旱饑殍滿野加以¶
四夷侵犯邊境羽書狎至戎車塞路攻戰不巳轉餉¶
不休當是之時民之羸者不轉死溝壑壯者不聚爲¶
盗賊將何之矣秦之陳勝呉廣漢之赤眉黄巾唐之¶
黄巢皆窮民之所爲也大𫝑旣去雖有智者不能善¶
其後矣臣竊惟太祖太宗躬擐甲胃櫛風沭雨跋履¶
山川蒙犯矢石以爲子孫成光明盛大之業如此其¶
<pb:KR4d0040_SBCK_041-12a>¶
# SB1_0836-144.png
# ?
羙也陛下試取臣所進歴年圖觀之自周末以来至¶
于國&KR0004;一千三百六十有二年其間亂離板蕩則固¶
多矣至於中外無事不見兵革百有餘年如國朝之¶
盛者豈易得乎此臣所以&KR0057;爲陛下痛惜者也書曰¶
民不靜亦惟在王宮&KR0022;君室臣竊觀方今四夷親附¶
邊鄙不聳五榖和熟盗賊稀簡是冝爲天下和樂無¶
事之時而中外恟恟人不自安者無他故也正由朝¶
廷有制置三司條例司諸路有提舉句當常平廣惠¶
倉使者爭獻謀畫各矜智巧變更祖宗法度侵奪細¶
民常産掊歛財利以希恩寵非獨此青苗一事而巳¶
至於欲計畒率錢雇人充役決汴水以種稻及澆漑¶
民田及欲洩三十六陂水募人耕佃&KR0002;此之𩔖不可¶
<pb:KR4d0040_SBCK_041-12b>¶
# SB1_0836-145.png
# ?
悉數道路之人共所非𥬇而條例司自以爲髙竒之¶
䇿書以授常平使者必欲行之天下恐其興作之不¶
巳皆如青苗爲害於民也故小大遑遑不敢自安苟¶
不罷廢此&KR0560;則生民必無休息之期矣陛下誠能昭¶
然覺悟采納臣言罷制置三司條例司及追還諸路¶
提舉句當常平廣惠倉使者其官貟並送審官院與¶
合入差遣青苗錢巳散者令州縣候豐熟日催収夲¶
錢更不取利未散者無得更散其常平倉錢榖依舊¶
封椿令提㸃刑獄司管句則太平之業依然復故矣¶
兹事明如白黒易如返掌陛下何憚而不爲也如此¶
臣雖盡納官爵但得爲太平之民以終餘年其幸多¶
矣苟言不足采陛下雖引而寘諸二府徒使天下&KR0204;¶
<pb:KR4d0040_SBCK_041-13a>¶
臣爲貪榮冒寵之人未審陛下將何所用之不勝慺¶
慺狂愚之誠惟聖明裁處臣光昧死再拜以聞¶
温國文正公文集卷第四十一¶
<pb:KR4d0040_SBCK_041-13b>¶
<pb:KR4d0040_SBCK_041-13b>¶
# SB1_0836-150.png
