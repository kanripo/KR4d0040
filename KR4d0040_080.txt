# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:51.946562
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 80
#+PROPERTY: FILE SB04n0406-080温國文正司馬公文集-卷第八十.
<pb:KR4d0040_SBCK_080-1a>¶
温國文正公文集卷第八十¶
　　𥙊文¶
　　　豢龍廟祈雨文¶
　　　𥙊齊&KR0038;獻穆大長公主文¶
　　　爲文相作改葬先令公啓殯文¶
　　　令公祖奠文¶
　　　令公到墓文¶
　　　令公掩壙文¶
　　　貟外啓殯文¶
　　　貟外掩壙文¶
　　　頴川郡夫人焚黄祭文¶
　　　啓殯𥙊文¶
<pb:KR4d0040_SBCK_080-1b>¶
　　　　祖奠𥙊文¶
　　　　𥙊郭侍讀文¶
　　　　𥙊范尚書文¶
　　　　𥙊觀文丁尚書文¶
　　　　諸廟祈雪文¶
　　　　𥙊黄石公文¶
　　　　爲始平公𥙊劉大卿文¶
　　　　諸廟祈雨祝文¶
　　　　謝雨文¶
　　　　爲始平公𥙊晉祠文¶
　　　　又𥙊晉祠文¶
　　　　雨止謝晉祠文¶
<pb:KR4d0040_SBCK_080-2a>¶
　　　　𥙊雷道矩文¶
　　　　𥙊江鄰幾文¶
　　　　三司𥙊張元常文¶
　　　　初除待制𥙊先公文¶
　　　　𥙊頴公文¶
　　　　告題𥙊版文¶
　　　　𥙊張尚書文¶
　　　　𥙊獻可文¶
　　　　張尚書葬𥙊文¶
　　　　𥙊錢君𠋣文¶
　　　　𥙊董少卿文¶
　　　　𥙊張宻學文¶
<pb:KR4d0040_SBCK_080-2b>¶
　　　𥙊陳彦升文¶
　　　奠李夫人文¶
　　　　豢龍廟祈雨文¶
年月日宣徳郎將作監主簿權知韋城縣事司馬光¶
謹率吏民具清酌庶羞之奠致𥙊于豢龍之神昔者¶
聖王設官分職畜擾神物以爲人用後世䘮業神寔¶
&KR0071;之知龍嗜慾服事夏后王嘉神勞胙以此土歳祀¶
超忽廟貌仍存闔縣奔走春秋薦獻却災致福保佑¶
斯人今大夏將盡而歴時不雨穀苗槁死不可復殖¶
倉廩無儲民將何恃民寔神主神寔民休百姓不粒¶
誰供神役邑長有罪神當罰之百姓無&KR0499;神當愛之¶
天有甘澤龍寔司之以時宣施神寔使之槁者以榮¶
<pb:KR4d0040_SBCK_080-3a>¶
死者以生旱氣消除化為豐登然後自迩及逺粢盛¶
牲酒以承事神永永無斁伏惟尚饗¶
　　　　𥙊齊&KR0038;獻穆大長公主文¶
惟靈襲慶皇家作嬪侯族環珮為節動顧禮文蘋藻¶
必親無違婦職承夫以順敎子以慈純素柔嘉自忘¶
王姬之貴肅雍明智居爲里戚之䂓嗚呼遐福未終¶
大期奄及去白日之昭晣歸下泉之窈𡨕宸極惋傷¶
具僚増欷祇陳薄薦庶逹菲誠尚饗¶
　　　　爲文相作改葬先令公啓殯文¶
某舋惡不天福祐單薄旨甘甫備風𣗳永違日月貿¶
遷松檟未植夙興夜處心不遑寧是用物土之良諏¶
時之吉改&KR0114;宅兆恭啓攢塗属以備位宰司任隆責¶
<pb:KR4d0040_SBCK_080-3b>¶
大懇祈退避恩指莫從不得臨穴盡哀慿棺取訣永¶
言罪&KR0018;隕絶復蘇叩心長號五内糜沸¶
　　　　令公祖奠文¶
日月有期靈輀將進逺違故壤遷就佳城惟靈澹泊¶
安間以時就道山川無壅徒御不驚瞻慕攀號心摧¶
氣結¶
　　　　令公到墓文¶
闕塞之陽伊川之涘地形爽塏水脉厚深惟靈去故¶
就新永寧兹宅不騫不圯保固億年涕慕之心昊天¶
罔極¶
　　　　令公掩壙文¶
嗚呼禄不逮親古人所嘆重茵列鼎誰適為榮掩坎¶
<pb:KR4d0040_SBCK_080-4a>¶
聚墳身不親在羡門旣鍵長夜無晨瞻望題和於兹¶
永絶興言念此心爽飛颺觸地號天肝腸寸絶¶
　　　　員外啓殯文¶
惟靈居家孝慈蒞官肅給如何茂徳不享遐年爰擇¶
令辰肇開旅硉遷就祖域永有依歸沃酹不親倍增¶
悲涕尚饗¶
　　　　員外掩壙文¶
日吉時良巳就安宅祖禰咸在如從遠歸英靈有知¶
足慰𡨕漠終古永訣臨風涕洟尚饗¶
　　　　頴川郡夫人焚黄𥙊文¶
夫人胄自徳門無禄蚤世乆同困約不與顯榮朝推¶
恩渥追錫嘉命魚軒翟茀燭耀重泉靈而有知歆戴¶
<pb:KR4d0040_SBCK_080-4b>¶
天寵尚饗¶
　　　　啓殯𥙊文¶
旅宦飄颻家無常所槥櫝未&KR0287;乆寓西郊逢時之良¶
遷就窀穸撤攅云始取道有期撫事悵然益增感悼¶
　　　　祖奠𥙊文¶
日月有期輤輿當𤼵川塗寖邈丘隴長歸伉儷之心¶
&KR0154;勝悲惋¶
　　　　𥙊郭侍讀文¶
維皇祐四年五月壬子尚書屯田員外郎孫琳殿中¶
丞司馬光太子左贊善大夫李端卿大理寺丞李杲¶
卿前通州推官楚楷謹𦤺𥙊于故侍讀學士郭公之¶
靈嗚呼惟公之徳清夷純白恪(御/名)匪懈勤劬朝夕文¶
<pb:KR4d0040_SBCK_080-5a>¶
爲&KR0038;華行為士則抱讀拱編雍容帝側貧錫之金坐¶
命之席絶衆逾倫恩輝備極如何不淑奄從窀穸某¶
等庸蔽乆泳公恩承乏下僚從公外藩庇其闕遺誨¶
之話言如妷如甥心何敢諼今兹相顧失涕来門瞻¶
望靈帷薦其蘋蘩凄風肅然髣髴如存嗚呼哀哉尚¶
饗¶
　　　　𥙊范尚書文¶
嗚呼天生儁賢爲國之紀服休服采以翼天子冠帶¶
立朝正色嶬嶬讜言&KR0033;節奮不顧已廼率西師氐羗¶
率俾廼贊公台緝熙物&KR0100;乃牧東夏刑清政理徳實¶
光大才則茂美宜其永齡享有多祉如何不㳤遠塗¶
中止輴車過都頓&KR0213;甚邇奠不手觴僣痌何巳靈厎¶
<pb:KR4d0040_SBCK_080-5b>¶
其衷歆兹馨旨尚饗¶
　　　　𥙊觀文丁尚書文¶
惟公抱㓗懷真含忠&KR0130;厚賦才茂美逢世休嘉降集¶
帝庭回翔禁署羽儀髦儁黼黻訓辭登贊機衡進叅¶
台鼎物無疵癘民底乂安陪貳殿惟雍容風議老成¶
之徳中外式瞻宜享永年以毗大業如何不淑隕此¶
哲人日月有時輴車首路興言僚舊哽涕無從薄薦¶
醪羞式歆哀欵尚饗¶
　　　　諸廟祈雪文¶
&KR0060;以雪霜不時神寔職之編室流亡吏當坐之今者¶
自秋徂冬天澤未浹麰麥旣寡又將槁枯意者吏不¶
職歟民無告歟胡為困苦使至此極也惟神哀民之¶
<pb:KR4d0040_SBCK_080-6a>¶
窮寛吏之&KR0499;使雪以時降而麥猶有收敢不牲酒鼔¶
舞以承神休尚饗¶
　　　　𥙊黄石公文¶
維年月日具官某謹遣某官某敢以香酒告于黄石¶
公之神惟公禀天至靈與聖同契幽&KR1036;人傑光啓漢¶
家廟食于今千有餘祀惟是鄆土居神宇下曠冬無¶
雪宿麥將枯舊廩既罄新&KR0163;無望老穉遑遑濵于溝¶
壑上聖夙夜苦心焦思中外百吏憂　失圖惟神導¶
天之和寛上之慮救民之死赦吏之罪使膏澤下濟¶
土脉僨興回枯爲榮變凶成䄒敢不祇率𫠦部逺邇¶
之民以承事神永永無斁尚饗¶
　　　　爲始平公𥙊晉祠文¶
<pb:KR4d0040_SBCK_080-6b>¶
盖聞誠通無逺神鍳無幽始謂不然廼今知信屬者¶
時雨稍乏宿麥未滋躬謁嚴祠黙伸心禱囬輈再宿¶
嘉澍響臻豈懇欵之微克留神聴寔元元之幸宜蒙¶
神福然原陸乆燥根荄未浹畎畞喁喁猶有待望謹¶
以清酤嘉薦答揚神惠神當茂布優渥以終大施尚¶
饗¶
　　　　又𥙊晉祠文¶
維年月日具官某謹遣某官某謹以醪果殽羞恭薦¶
于某神惟神宅晉之原食晉之土凡在晉境皆為神¶
宇今嘉澤雖豐霑潤未溥神心無私民靡不撫逺邇¶
之間奚有捨取惟神申大前徳均錫靈雨實我来麰¶
秀我稌黍穗棲于田粒益于&KR0067;為酒為醴永承神祜¶
<pb:KR4d0040_SBCK_080-7a>¶
尚饗¶
　　　　雨止謝晉祠文¶
乆雨不止涉于積旬汙邪既瀦平原將溢田恐蕪&KR0126;¶
民憂墊隘有司恐懼謀請于神聦明感通遽巳晴霽¶
水返其壑雲歸于山蔬穀無虧歳則大熟蒙神之休¶
敢愛牲酒尚饗¶
　　　　𥙊雷道矩文¶
維年月日陜郡司馬光謹致𥙊于士友雷君道矩之¶
靈嗚呼道矩氣厚以和行直且方謹畏禮律如循鋒¶
鋩臨義敢决&KR0002;揮干將無位於朝憂&KR0038;遑遑發憤&KR0936;¶
言忠鯁激昂逺慮萬世引之深長家聲不隕燁然有¶
光西戎驕貪蠶食我&KR0416;榮馬徑前挺身戰場敷陳直¶
<pb:KR4d0040_SBCK_080-7b>¶
辭逆折豺狼虜氯方沮斂蹝退蔵如何不淑罹此疾¶
殃微息垂盡遺音琅琅上嗟王事未畢而亡下痛老¶
母皤然在堂言終而絶云誰不傷嗚呼道矩短長有¶
時不可推移善惡得失縶人施為顯晦窮通云胡可¶
期立身如此可以無悲獨我友生煩寃涕洟恨此膏¶
澤不霑烝黎奠以薦誠魂乎有知嗚呼哀㢤尚饗¶
　　　　𥙊江鄰幾文¶
嗚呼他人之生憎愛糾紛獨君不然見之者親他人¶
之死議論交集獨君不然聞之者泣問君何修乃能¶
致此率其誠心無有表裏是宜胡耉光大顯融如何¶
不㳤星未五終平日之逰晨往夕來宛其在目誰&KR0014;¶
不哀念君素懷於物何有叙兹永違無&KR0002;巵酒尚饗¶
<pb:KR4d0040_SBCK_080-8a>¶
　　　　三司𥙊張元常文¶
惟君寛&KR0073;敦篤外和内直秀眉廣顙盛氣揚休言徳¶
之報宜蒙遐福骨相之符必享永年如何一朝兩違¶
𫠦望凡在僚友孰不惋傷奠以薦誠庶幾来饗¶
　　　　初除待制𥙊先公文¶
光聞祿不及親古人所嘆重茵列鼎適足增悲光弱¶
冠之初幸塵仕籍罪多福鮮&KR0071;招凶釁顧復之恩𨶔¶
焉靡報痛毒愁辛無忘夙夜誠不自意蒙荷餘休名¶
參侍從身踐世職不肖之質何以似續慙怍戰兢不¶
遑啓處甘旨之養巳無𫠦展忠直之風庶㡬不墜力¶
自黽勉無忝所生備位諫臣不敢自遠瞻望丘壟涕¶
泗交横尚饗¶
<pb:KR4d0040_SBCK_080-8b>¶
　　　　𥙊頴公文¶
維嘉祐八年五月丁巳具官司馬光謹以清酌庶羞¶
之奠躬薦于故相國贈司空侍中頴公之靈公茂德¶
豐功布於四海事存石𠜇不敢重陳念昔先人乆同¶
僚寀越自童齔得侍坐隅撫首提携愛均子姓甫勝¶
冠弁遽喪所天孤苦憃愚不能自立長號四望誰復¶
顧哀惟公眷憐過扵平日旣釋縗服還齒&KR0426;&KR0322;舉首¶
朝端繫公是賴爰加振㧞俾出泥塗讎校秘文討論¶
前載逮公出牧兩托後車推心不疑言皆見納立效¶
甚寡為&KR0018;實多過&KR0002;丘山咸加掩覆善如絲粟必見¶
褒揚屢薦其名徹聞天聴遂塵清貫𫉬俻邇臣今日¶
所蒙莫非公力言念恩紀終身敢忘承乏諫垣造請¶
<pb:KR4d0040_SBCK_080-9a>¶
有禁不親杖屨殆將再朞豈意一朝忽爲永訣儀刑¶
在目訓誨如聞奄去華堂長歸幽壤心焉隕絶言不¶
成章英靈有知臨此薄酹嗚呼哀哉尚饗¶
　　　　告題𥙊版文¶
治平四年十月辛酉曾孫具官光敢昭告于曽祖考¶
處士府君曽祖妣夫人伏以春秋𥙊祀思慕無窮宜¶
有屏攝以伸瞻奉謹以良月吉日恭題𥙊版伏惟尊¶
靈降監昭格是憑是依尚饗¶
　　　　𥙊張尚書文¶
維熙寧四年月日女壻具官司馬光謹以清酌庶羞¶
𥙊于故禮部尚書張公之靈公之徳業衆所尊仰始¶
終詳實巳載銘文在昔先公與公同省間来問訊延¶
<pb:KR4d0040_SBCK_080-9b>¶
就中堂光時弁髦立侍左右蒙公一見許以成人不¶
卜不謀遂妻以子自惟童騃齒位殊絶未嘗交語從¶
何辱知知己之恩重扵姻戚沒身衘戢不敢弭忘聞¶
訃之初涕零如雨綴扵官守走哭無從逺薦醪羞用¶
辭為侑尚饗¶
　　　　𥙊獻可文¶
嗚呼獻可之亡海内嘆惜况扵親友惋傷可知忠直¶
敢言人人自許誰知獻可始末無𧇊道不愧心名高¶
於世夀夭不校餘復何言知我之深見扵臨没今兹¶
永訣文不逮情嗚呼哀哉尚饗¶
　　　　張尚書葬𥙊文¶
惟熈寧四年八月日女壻具官司馬光謹以清酌庶¶
<pb:KR4d0040_SBCK_080-10a>¶
羞𥙊于禮部尚書致仕清河恭安公之靈日月徂遷¶
塟期巳及承乏西臺不敢離局行不執紼奠不操巵¶
引領松楸悲何有極尚饗¶
　　　　𥙊錢君𠋣文¶
維熈寧六年七月己未陜郡司馬光謹致𥙊于君𠋣¶
舍人之靈嗚呼君𠋣好賢如親就義&KR0002;渇非聖不學¶
唯善是為納忠於君恥後堯舜竭力於友志追陳雷¶
推誠而行不疑不畏屢蹈顛沛終殄悔心甲科榮名¶
西掖清貫君𠋣之美兹不足言始謂吉人必膺遐福¶
如何彫謝曽未二毛我與君𠋣南北殊郷哲愚異品¶
中年相值情厚故交飾貌無華發言必盡風迹猶在¶
精爽何之江山阻長醪羞微薄唯期惋怛可以濳通¶
<pb:KR4d0040_SBCK_080-10b>¶
嗚呼哀哉尚饗¶
　　　　𥙊董少卿文¶
維年月日具位司馬光謹致𥙊于鄰㡬少卿董兄之¶
靈兄昔爲夏宰西鄙用師賦調雖煩民不告病生齒¶
雖衆訟庭常虚光實夏民目所親睹自兄之去&KR0071;者¶
為誰三十年餘屈指無㡬兄入佐㑹計出奉簡書歴¶
守别藩𫠦至稱治民懷其恵吏畏其明為時才臣屢¶
當劇任指顧立辦不廢笑談與人逰居雍容愷悌引¶
年據禮納禄辭榮志力精強謂宜遐夀如何不㳤奄¶
忽長歸光旣舊且親荷知爲厚聞訃哀惋始不自勝¶
薄致醪羞維誠是薦尚饗¶
　　　　𥙊張宻學文¶
<pb:KR4d0040_SBCK_080-11a>¶
惟公㓜而孝長而謹以文學從仕以勤力當官入侍¶
禁嚴譽處臺省出敷惠化周流藩宣將漕則蓄積豐¶
衍&KR0101;邉則民夷懐服慮無微而不臻職無煩而不舉¶
朝𠋣噐幹時推精力夀考而終福祿流厚今兹自宋¶
遷周捨卑就燥&KR0114;宅得吉祖載及期光等早厠賔客¶
之末晚陪嗣子之逰式陳醪羞用薦衷素尚饗¶
　　　　𥙊陳彦升文¶
年月日涑水司馬光謹以香酒膳羞致𥙊于彦升之¶
靈嗚呼光平生取友以道相親如彦升之質直光所¶
心服忽焉棄我惋痛誠深尚饗¶
　　　　奠李夫人文¶
元豐七年十月乙酉具官司馬光謹遣男某官某致¶
<pb:KR4d0040_SBCK_080-11b>¶
𥙊奠于故李尚書夫人之靈夫人明智而温柔順而¶
正知古不泥從俗不流禮刑閨門名播郷曲神明保¶
祐夀考令終光忝預族姻素服懿徳敢陳薄酹式薦¶
微誠尚饗¶
温國文正公文集卷第八十終¶
