# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.349342
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0406-002温國文正司馬公文集-卷第二.
<pb:KR4d0040_SBCK_002-1a>¶
温&KR0038;文正公文集卷第二¶
　　古詩¶
　　　春獵¶
　　　　八月十五日夜&KR0009;友人¶
　　　戯下歌¶
　　　烏栖曲二首¶
　　　海仙歌¶
　　　宮漏謌¶
　　　華州祇役往馮翊留别楚正叔建中¶
　　　孟嘗君歌¶
　　　緱山引¶
　　　洛陽少年行¶
<pb:KR4d0040_SBCK_002-1b>¶
　　　　&KR0005;軍行¶
　　　　何秀才(漢倫)郊園(五首)¶
　　　　夏日過陳秀才園林¶
　　　　陪同年呉冲卿登宿州北樓望梁楚之郊訪¶
　　　　　古作是詩¶
　　　　燕歌臺¶
　　　　楚宮行¶
　　　　塞上(六言)¶
　　　　柳枝詞(十二首)¶
　　　　奉和經略龐龍圖延州城南八詠¶
　　　　迎薰亭¶
　　　　供兵磑¶
<pb:KR4d0040_SBCK_002-2a>¶
　　　　栁湖¶
　　　　飛蓋園¶
　　　　翠漪亭¶
　　　　延利渠¶
　　　　縁雲軒¶
　　　　禊堂¶
　　　　天馬歌¶
　　　　河上&KR0450;役懷噐之&KR0009;呈公明叔度時噐之鞠¶
　　　　　獄滄州¶
　　　　華星篇(時視役河上&KR0009;/郡中諸同舍)¶
　　　　宿石堰夜聞牧馬者歌¶
　　　　楊白華¶
<pb:KR4d0040_SBCK_002-2b>¶
　　　　都下秋懐呈聶之美¶
　　　　陪張龍圗南湖暑飲(六言/二首)¶
　　　　道傍田家¶
　　　　送李汝臣同年謫官導江主簿¶
　　　　春日書&KR0009;東郡諸同舍¶
　　　　和邵不疑校理蒲州十詩(必)¶
　　　　飲亭亭有流盃渠¶
　　　　涌泉石(樞宻學士&KR0253;公知府事得片石大如/席上有數十竅莫知所施公問石工)¶
(對曰此盖涌泉石也乃扵飲亭下鑿地為/塪置石其上夏日&KR0025;旁激水灌之躍高數)¶
(尺以清/暑氣)¶
　　　　翠樓¶
　　　　碧樓¶
<pb:KR4d0040_SBCK_002-3a>¶
　　　　静齋¶
　　　　槐軒¶
　　　　凉(逸一字)¶
　　　　芙蕖軒¶
　　　　惜花亭¶
　　　　竹軒¶
　　　　秋日&KR0009;山中友人¶
　　　　和之美舟行雜詩八首¶
　　　　舟中夜坐¶
　　　　舩行遇風¶
　　　　野花¶
　　　　水鴨¶
<pb:KR4d0040_SBCK_002-3b>¶
　　　　魚鷹¶
　　　　&KR0699;魚者¶
　　　　都門路¶
　　　　呉冲卿直舍閻士安&KR0030;墨竹歌¶
　　　　和之美河洲四詩¶
　　　　又和夜雨宿村舍¶
　　　　送伊&KR0453;王大夫歌¶
　　　　送韓太祝維歸許昌(賦得交字)¶
　　　　和興宗夜直聴雨¶
　　　　和之美諷古¶
　　　　和之美二貧詩¶
　　　　送薯蕷苗與興宗¶
<pb:KR4d0040_SBCK_002-4a>¶
　　　　荅昌言求薯蕷苗¶
　　　　送冷金牋與興宗¶
　　　　謝興宗恵草蟲扇¶
　　　　和昌言官舍十題¶
　　　　石榴花¶
　　　　薏苡¶
　　　　石蘭¶
　　　　萱草¶
　　　　蜀葵¶
　　　　畦蔬¶
　　　　水紅¶
　　　　甘菊¶
<pb:KR4d0040_SBCK_002-4b>¶
　　　蘭¶
　　　病竹¶
　　　送文慧師歸眉山(&KR0063;符)¶
　　　風林石歌¶
　　　興宗南園草盛不翦㒒過而愛之為詩贈主¶
　　　　人¶
　　　古詩贈興宗¶
　　　出都日塗中成(以下請告歸陜及之/汾隂省兄時所為)¶
　　　重經車輞谷¶
　　　送巢縣崔尉¶
　　　酬次道初登朝呈同舍¶
　　　　春獵¶
<pb:KR4d0040_SBCK_002-5a>¶
小苑微寒春鴈飛石関宮外草萋萋漢家旌斾連圍¶
合秦&KR0038;山川入望低花色纔臨珠綴發栁隂欲傍金¶
隄齊韓媽承恩来視獸飛塵遥出建章西¶
　　　　八月十五日夜&KR0009;友人¶
故人音信絶對月動相思清露滴紅葉此懐當告誰¶
秋風廣陵郭正是望濤時¶
　　　　戲下歌¶
項王初破函関兵氣壓山河風火明旌旗金鼔四十¶
萬夜泊鴻門期暁戰関東席卷五諸侯沛公君臣相¶
視愁幸因項伯謝前過進謁不敢須&KR0119;留椎牛髙㑹¶
召諸&KR0005;寳劒泠泠舞席上咸陽&KR0069;燼義帝遷分裂九¶
州如指掌功髙意滿思東歸韓生受誅不復疑區區¶
<pb:KR4d0040_SBCK_002-5b>¶
蜀漢遷謫地縦使倒戈何足為¶
　　　　烏栖曲二首¶
風破金鋪結綺錢穿簾入幌舞垂蓮可憐無人夜不¶
暁起視西窓月華皎¶
星踈月明漏水長羅幃翠帳華燈光佳人起舞玉&KR0107;¶
墮門外烏栖鴈南過¶
　　　　海仙歌¶
東望海波蒼茫浩渺無所極髙浪洪濤黯風色翻星¶
倒漢天地黑隂靈出沒互相索東方瞳曨景氣清慶¶
雲合沓吐赤精蓬莱瀛洲杳如萍遥&KR0026;五樓十二城¶
羣仙劒佩朝玉京祥風縹緲鈞天聲彩幢翠盖烟霞¶
生鸞歌鳯舞入帝郷紫麟徐驅白鶴翔餐芝茹术飲¶
<pb:KR4d0040_SBCK_002-6a>¶
玉漿千年萬年樂未央¶
　　　　宫漏謡¶
宫漏清髙䖏處聞六街寂寂夜&KR0005;分南下河梁緬詰¶
曲北瞻禁&KR0692;鬱&KR0813;紛黄金鎻閉斗城斜白玉樓通上¶
帝家&KR0002;木未光濳日月神仙不動積烟霞銅壷銀箭¶
夜何長杳杳亭亭未遽央複道廽廊接西掖千門萬¶
戸遥相當宛轉徘&KR0422;不&KR0014;駐復出宫城透宫&KR0035;宫&KR0035;¶
烏飛月欲西燭光一道照沙隄龍&KR0016;聮翩擁閶闔鳯¶
　　　　華州祇役往馮翊留别楚正叔(建中)¶
芳菲不得駐㑹取餘春還欲知回首䖏渭曲蒼茫間¶
<pb:KR4d0040_SBCK_002-6b>¶
　　　　孟甞君歌¶
君不見薛公在齊當路時三千豪士相追随邑封萬¶
戸無自入椎牛釃酒不為貲門下紛紛如市人鷄鳴¶
狗盗亦同塵一朝失勢賔客落唯有馮驩西入秦¶
　　　　緱山引¶
王子吹笙去不還當時舊物唯緱山山深樹老蔵遺¶
廟春月秋風空自閒轘轅左界連商雒碧瓦朱欄露¶
華薄&KR0052;時掩戸庭草深永晝無人澗花落徘徊未下¶
日&KR0005;西遥望嵩陽烟景㣲鶴馭飄颻向何許林間空¶
見白雲飛¶
　　　　洛陽少年行¶
銅駞陌上桃花紅洛陽無䖏無春風青絲結尾連錢¶
<pb:KR4d0040_SBCK_002-7a>¶
騘相從射獵北邙東流鞭縱鏑未云畢青山團團載¶
紅日雲分電散無影迹黄鷄未鳴巳復出¶
　　　　&KR0005;軍行¶
赤光滿靣脣激朱虬&KR0161;虎顙三十餘腰乗金印結紫¶
綬諸&KR0005;不敢過庭除羽林精卒二十萬注聴鍾鼔觀¶
麾旟肥牛百頭酒萬石爛漫一日供歡娱自言不喜¶
讀兵法智畧何必求孫呉賀蘭山前&KR0463;火滿誰令小¶
虜驕慢延須&KR0119;¶
　　　　何秀才(漢倫)郊園五首¶
主人躭詩書樂道深居乆挾策往来㳺東岡復南畝¶
濁酒不取味素琴無復絃何須更清論相見自䔥然¶
蒼蒼竹林溟鬱鬱松氣寒縦横興来筆欹側醉中冠¶
<pb:KR4d0040_SBCK_002-7b>¶
褰裳&KR0881;幽澗日落烟巖空躊躇待新月長嘯来清風¶
夏木繞茅廬碁酒資清宴宻葉緑蔵枝空聞黄鳥囀¶
　　　　夏日過陳秀才園林¶
桑䕃青青紫葚垂鮮風蕩麥生漣漪驅童策馬踏村¶
路乗興出逰當訪誰槿花籬落圍叢竹風日蕭踈滿¶
園緑到門下馬問主人文籍先生其姓陳高談浩浩¶
究今古不覺林間日&KR0005;暮茅廬蒿&KR0563;幸不遥不厭頻¶
煩數来去¶
　　　　陪同年呉冲卿登宿州北樓望梁楚之郊¶
　　　　訪古作是詩¶
大禹息洪潦畫野經九州波沈露群山嶷嶷相嬰鉤¶
㳬洄澹兹圡平敞仍寡仇乗髙極回望坦坦無陵丘¶
<pb:KR4d0040_SBCK_002-8a>¶
先王崇皥濟建祀&KR0022;諸侯玉帛從會同赴告書春秋¶
六䧺方逐鹿爲嬴弱&KR0078;周兹爲會戰塲蹀血無時休¶
漢錯削七國禍生東南陬亞夫閉高壁坐折強呉謀¶
典午倒太阿闢戸延旃裘淮泗漫腥羶房心掩旄頭¶
人移烟火絶榛茂豺狼逰唐綱日浸衰盗起如螟蟊¶
相&KR0157;聚萑蒲袒臂提耡耰蟠薄數千里焚刼無餘留¶
聖朝定多壘劒㦸包&KR0411;貅蓁蓁荆&KR0068;林膴膴良田疇¶
耒耟趨時雨&KR0112;稷豐嵗秋昔為車&KR0016;利今覩桑麻收¶
我来宦東土莨菪乗春流行行次苻離固爲親交留¶
樽罍且為樂携手登髙樓是時新雨餘風日方和柔¶
雲鮮乱花薄波緑迷芳洲羃&KR0456;逰絲轉衮衮野陽浮¶
調簧語雙鸝飜雪矯羣鷗愛兹登臨美况復依良儔¶
<pb:KR4d0040_SBCK_002-8b>¶
聊適笑言樂盡忘羈旅憂翔陽向冉冉漸與西山遒¶
驛程前有期戀此當何由分首下岧嶤悵然登莫舟¶
　　　　燕臺歌¶
萬古蒼茫空盛衰燕臺賢客姓名誰君看碣石嵓中¶
草寜似昭王擁篲時黄金散盡餘基没易水蕭條烽¶
火飛¶
　　　　楚宫行¶
楚王宫中夜未央清歌秘舞會華堂木蘭為柱桂為¶
梁隋珠和璧爛同光横吹乍鳴秋竹裂繁絃初度春¶
雨歇九㣲火&KR0035;垂垂滅羅衣紛紛玉纓絶滿朝冠劒¶
東方明宫門未啓君朝醒秦関日夜出竒兵武安君¶
火照夷陵¶
<pb:KR4d0040_SBCK_002-9a>¶
　　　　塞上(六言)¶
胡兵欲下隂山寒烽逺過蕭關&KR0005;軍貴&KR0127;士卒幾人¶
囬首生還¶
　　　　柳枝詞十三首¶
烟滿上林春未歸三三兩兩雪花飛栁條别得東皇¶
意映隄拂水巳依依¶
依依髙&KR0035;出宫墻揺曳青絲百尺長願與宣温萬年¶
&KR0035;年年歳歳奉君王¶
君王逰豫賞青春折柳爲弮賜侍臣莫怪長條低拂¶
地只縁供掃属車塵¶
屬車&KR0046;&KR0046;逺如雷陳后愁眉乆不開楊花都不知人¶
意故入長門宮裏来¶
<pb:KR4d0040_SBCK_002-9b>¶
長門宫曉未成粧結雨縈風蔽&KR0200;窓莫令透入華梁¶
燕那堪&KR0018;汝更雙雙¶
雙雙春鷰颺雲霄楚國宮深樂事饒會待急管繁絃¶
際試取纎條並舞腰¶
舞腰繽紛長樂東柳間悵飲送春風請君試望邯鄲¶
道青門裊裊徹新豐¶
新豐道上灞陵頭又送夫君去逺逰借問桞枝&KR0014;&KR0009;¶
否古今共有㡬多愁¶
多愁尤是别離深折條相贈各沾襟留住不住居人¶
意欲去未去行人心¶
行人白馬去遥遥初上金隄欲過橋望塵不見遮人¶
眼苦怨無情萬萬條¶
<pb:KR4d0040_SBCK_002-10a>¶
五柳先生門乍開宅邉植杖乆徘&KR0422;陌頭遥認顔光¶
禄詰旦先乗瘦馬来¶
白雪雖然比絮花艶陽不得共繁華為君故入烏衣¶
巷飛舞風流謝傅家¶
宣陽門前三月初家家楊柳緑蔵烏歡似白花飄蕩¶
去忍&KR0014;棄擲博山爐¶
　　　奉和經畧龐龍圖延州南城八詠¶
　　　　迎薫亭¶
華舘壓清波坐待南風至須知明牧賢善逹吾&KR0002;意¶
　　　　供兵磑¶
晨暮響寒泉飛輪駃風轉士飽氣益振&KR0127;與光零戰¶
　　　　柳湖¶
<pb:KR4d0040_SBCK_002-10b>¶
依依烟未歇漠漠風初靜浮花滿波面不見參差影¶
　　　　飛蓋園¶
軍中冨餘暇飛盖南城隈雍容陪後乗一一應劉才¶
　　　　翠漪亭¶
雕簷日華動滉瀁照漪漣四月芰荷滿不似在窮邉¶
　　　　延利渠¶
枝分清淺流縦横貫城市還如恩在人潤澤無終既¶
　　　　縁雲軒¶
逼漢敞髙巖縁雲結飛閣東山&KR1181;樹臐致足登臨樂¶
　　　　禊堂¶
簫鼔震陽休組練照芳洲意氣坐中客羞笑山隂逰¶
　　　　天馬歌¶
<pb:KR4d0040_SBCK_002-11a>¶
大宛汗血古共知青海龍種骨更竒網絲舊畫昔嘗¶
見不意人間今見之銀鞍玉鐙黄金轡廣路長鳴增¶
意氣富平公子韓王孫求買傾家不知貴芙蓉高闕¶
北向開金印紫綬從天来路人回首無所見流風瞥¶
過驚浮埃如何棄置歸皁棧踠足垂頭困羈絆精神¶
慘澹筋骨羸舉目雙睛猶璀璨伏波馬式今巳無子¶
阿肉腐骨乆枯舉世無人相騏驥憔悴不與駑駘殊¶
神兵淬礪精芒在寳鑑逰塵肯終晦君今鬋剔被鳴¶
鸞尚&KR0014;騰踏崑崙外¶
　　　　河上督役懷噐之&KR0009;呈公明叔度時噐之¶
　　　　鞠獄滄州¶
河災汎東郡廬井多堙淪題輿得賢佐姁嫗安疲民¶
<pb:KR4d0040_SBCK_002-11b>¶
遂令枯槁餘稍復蘇陽春伊人屏外飾倜儻窮天眞¶
徒觀浩蕩波莫測江海津矧兹同府士一一随和珎¶
公明抱全徳洞徹無緇磷叔度秉峻節竦&KR0002;凌霜筠¶
顧兹不肖材亦齒幕中賔同依松栢隂共醉醍醐醇¶
高論探要妙佳句裁清新有時縦歡謔盃案霑衣巾¶
曽無禮節間但以風期親北州有疑獄兩造正紛綸¶
當須于公断然後無&KR0072;人送行出郊岐&KR0045;鞭從此違¶
隄繇春事起行役未成歸索居如㡬日河草巳芳菲¶
徒然掩瑶瑟坐歎知音稀昨夜西南風夢中東北飛¶
行行涉滄海髣髴睹容暉寤思益惆悵天長羽翼微¶
離懐如栁色極目正依依¶
　　　　華星篇(時視役河上&KR0009;/郡中諸同舍)¶
<pb:KR4d0040_SBCK_002-12a>¶
凉風净掃雲無迹海月未生星歴歴貝聮珠貫拱北¶
辰三五縦横此何夕重樓疊榭出秋空鳷鵲露寒連¶
桂宮瑶井逈臨丹&KR0453;外玉繩斜掛&KR0200;牎中征人逺别¶
空閨悄鍾漏蕭疎天不暁碧紗展轉無復眠卧視寒¶
光度華沼漢家賢&KR0005;戍臨洮結髪從軍今二毛誰憐¶
身老心猶壮深入長占太白高豐城古劒沉淪乆匣¶
中夜半雙龍吼乃知神物不自蔵紫氣依稀見牛斗¶
有客離居望所親遥知清夜㑹苟陳隄繇未息無由¶
去不及浮槎河畔人¶
　　　　宿石堰聞牧馬者歌¶
大河之曲多寛閒牧田枕倚長隄湾烏栖鵲散隄樹¶
寂柝木聲稀宵欲闌牧児跨馬乗凉月歴歴繞群髙¶
<pb:KR4d0040_SBCK_002-12b>¶
唱發幽情逸氣生自然往往鳴鞘應疎莭歌辭難辨¶
野風髙似述離憂嗟役勞徘&KR0422;不断何妨近彷彿㣲¶
聞巳復遥長川冷浸秋雲白露草飜光凝碧色星疎¶
河淡夜初長展轉空亭奈&KR0012;客洞簫音律京君明可¶
憐骨朽不更生安得使傳哀怨意爲我寫之羗笛聲¶
　　　　楊白華¶
勸君勿嫌楊花太輕薄籬下溝中紛漠漠翠鬟婢子¶
不勝愁掃盡還飛滿朱閣晚來風雨送行春天無逰¶
絲地無塵雪狂絮亂安可得&KR0012;樹青青愁殺人¶
　　　　都下秋懐呈聶之美¶
愚疎強從仕趣尚與時乖朅來遊京邑榮願知誰諧¶
王國富英竒氣&KR0090;摽巖崖雲鴻送&KR0031;目攀援路可階¶
<pb:KR4d0040_SBCK_002-13a>¶
秋風轉枯葉颯颯繞寒齋出門無所之飛塵滿天街¶
夫君宦未逹猶得稱吾儕觧衣換斗酒且盡平生懐¶
　　　　陪張龍圖南湖暑飲(六言)¶
紅斾縈林却轉瓊筵就水重開荷香着衣不去竹色¶
映酒遥來¶
樓船㶑灔輕浪鷗鷺繽紛滿天清歌乆之未度畫梁¶
塵落芳筵¶
　　　　道傍田家¶
道傍田家翁嫗俱垂白敗屋蕭條無壮息翁携鎌索¶
嫗携箕自向薄田收黍稷静夜偷舂避債家比明門¶
外巳如麻筋疲力弊不入腹未議縣官租稅足¶
　　　　送李汝臣同年謫官導江主簿¶
<pb:KR4d0040_SBCK_002-13b>¶
得喪且循環古今昧終始百歳落其間僅與毫芒似¶
所以逹人心身外不復紀愁來&KR0002;亂絲疏解當以理¶
昔君關外來籍籍聲華起憑案一濡毫萬言俱落紙¶
老生闚其文色&KR0002;寒&KR0069;死閣筆不能下敢有疵瑕指¶
或時抵卿相入門俱倒屣閽夫迎受謁不敢揚眸視¶
觧褐吏邉州長塗初進跬蛟龍得尺水雙骼方嶷嶷¶
西羗&KR0018;徳澤飛鏑聳邉鄙添兵十萬餘斗粟無支擬¶
州郡走符檄縱横恣鞭箠閭閻浪愁苦卒食半糠粃¶
上官知君才悉以儲糧委開倉募平糴至者車連&KR0100;¶
嚴明束吏手誘諭提民耳留&KR0150;受金去&KR0002;與同儕市¶
弦朔未云周露積丘山比曽無轉餉勞坐飽防秋士¶
莫府上其功明詔深嘉美爲僚登九寺長人專百里¶
<pb:KR4d0040_SBCK_002-14a>¶
聊用報勤劬未言窮任使何期逢怨讎意外成瘡痏¶
刺骨舞文法吹毛出瑕滓清霜五月飛&KR0228;烈傷蘭芷¶
鸞鳯失椅梧飄泊還荆枳聖朝方任能大過尚收齒¶
况扵濟時具蹔然遭詆訾寜因青蠅惡遂取璠璵毁¶
良工(太上/御名)明堂必不遺&KR0142;梓勉哉益自立勿爲窮衰止¶
人生難豫期神理無終否庸知今日憂不爲後日喜¶
吾道誠無虧&KR0452;坎安足耻関山迤邐長百劒連天&KR0029;¶
縈紆結危棧逈入雲星裏蜀&KR0038;富嬉逰花繁春酒㫖¶
莫作弔原文投之岷江水¶
　　　　春日書&KR0009;東郡諸同舍¶
滑臺古鎭掲髙牙主人賢厚寳友嘉公庭退休射堂¶
飲水沈緑李浮甘&KR0050;清言妙諭間詼謔笑語往反何¶
<pb:KR4d0040_SBCK_002-14b>¶
喧譁别來汎濫&KR0002;浮梗塵愁俗累稠於麻提鞭俄盖¶
觸風日&KR0228;澀滿眼飛埃沙朱門湛湛果深淺門外日¶
擁千餘車閽人未肯即通刺指彈手版景欲斜就令¶
入見亦何事氣象渺邈凌青霞圍碁角智賭勝&KR0018;拙¶
者理與功名賖捨之歸入戸庭隘仰視青天如井蛙¶
後檐數尺地荒&KR0126;不翦欲令生薺花當春寂寂但如¶
此意恐至外逢紛華奈何勝友百餘里不可一見如¶
天涯何時更共把巵酒側身北望空咨嗟¶
　　　和邵不疑校理蒲州十詩(必)¶
　　　　飲亭(亭有流盃渠)¶
飛盖名僚集臨流芳宴開縈紆漱文石次第傳清盃¶
廻波亦多意并汎落花來¶
<pb:KR4d0040_SBCK_002-15a>¶
　　　　涌泉石(樞宻學士蔣公知府事得片石大/如席上有數十竅莫知所施公問)¶
(石工對曰此盖涌泉石也乃扵飲亭下/鑿地為塪置石其上夏日從旁激水灌)¶
(之躍髙數尺/以清暑氣)¶
蒼然片石寒百道飛泉吐髙堂忽蕭颯坐失炎蒸苦¶
蛟龍卧欲飛仰噀秋空雨¶
　　　　翠樓¶
條山翠氣横&KR0046;嶙秋空窄危樓雨初度卷幌延佳色¶
撲撲滿前軒嵐光眞可摘¶
　　　　碧樓¶
烟瓦疊流璃危樓半空&KR0029;歌鍾奉髙宴聲來碧雲裏¶
日暮天四垂黯澹如秋水¶
　　　　静齋¶
<pb:KR4d0040_SBCK_002-15b>¶
(逸二句)聊窺碧甃缺寒草生歴歴時聞山鳥呼未得¶
全幽寂¶
　　　　槐軒¶
(逸二字)軒巳幽况復植宫槐簷外隂沈緑南山雨氣來¶
逍遥不知乆驚此黄花開¶
　　　　凉(逸一字)¶
(逸二句)清風滿四境豈獨華榱下不&KR0002;楚臺人披襟¶
獨蕭灑¶
　　　　芙蕖軒¶
荷花爛熳紅不見方塘水嶣嶤結飛閣苒惹清香裏¶
露重忽欹側翩然翠禽起¶
　　　　惜花亭¶
<pb:KR4d0040_SBCK_002-16a>¶
春意復蹉跎園林日愁寂枝邉緑隂重砌下紅英積¶
兹亭花最繁飄零尤可惜¶
　　　　竹軒¶
茂宻正當軒欹垂欲侵案風枝忽交戞月影争凌亂¶
誠嘉君子心匪直林亭玩¶
　　　　秋日&KR0009;山中友人¶
昨夜聴秋風霜崖幾&KR0035;紅心随新鴈去宛至碧谿東¶
聖主搜漁釣林巖今已空胡爲執髙節憔悴乆山中¶
　　　和之美舟行雜詩八首¶
　　　　舟中夜坐¶
風柳動蕭疎寒星浸寥落中宵四寂然時有逰魚躍¶
汀沙落席帆岸栁縈單舸小市逺㣲茫簇水初燈火¶
<pb:KR4d0040_SBCK_002-16b>¶
　　　　船行遇風¶
蔡水僅成波不若江湖濬誠無傾側憂纜弱終難進¶
　　　　野花¶
喧喧桃李蹊何妨笑幽草但願保天眞徐共春風老¶
　　　　水鴨¶
攡縱出短蒲毰毸浴清水物忌太鮮明何妨染泥滓¶
　　　　魚鷹¶
翩然下林表不憚風湍惡得雋輒髙飛為君羞擊搏¶
　　　　&KR0699;魚者¶
弱篠絓&KR0127;絲盡日寒溪側&KR0023;少近知無溪魚皆爾識¶
　　　　都門路¶
紅塵晝夜飛車馬古今迹獨憐道傍栁慘淡少顔色¶
<pb:KR4d0040_SBCK_002-17a>¶
　　　　呉冲卿直舍閻士安畫墨竹歌¶
閻生畫竹舊&KR0001;聞望中一見遥可分伊予不甚少佳¶
畫猶愛氣骨髙出羣狂枝怒葉凌絹素勢&KR0002;飛動争¶
紛紜蟠根數節出地底上有積年蒼蘚紋森然直榦¶
忽&KR0012;聳意恐出屋排浮雲秋風颯颯生左右耳目灑¶
落遺塵氛乃知良工自神觧昧者倣習徒艱勤子猷¶
昔者得收玩不患終朝無此君¶
　　　　和之美河洲四詩¶
冉冉河洲暁晴霞登木杪稍見水烟開&KR0012;舟天際小¶
杳杳河洲晚客行殊未返目随林鳥還心共征鴻逺¶
寂寂河洲夜蘆花繞墟舍&KR0012;客乆未眠窓燈落寒灺¶
漠漠河洲雨依稀辨村聚時哉鷗鳥群凌亂争鳴舞¶
<pb:KR4d0040_SBCK_002-17b>¶
　　　　又和夜雨宿村舍¶
積雨乆未闋豈徒行客憂夜聞屋中人嘆息悲田疇¶
方春播殖時種食皆外求鞭訶犯赤日酷烈慚羸牛¶
草薉競禾長從人借鉏耰晨薅戴星起日闇未能休¶
豈無一時勤所覬歳有秋今兹昬墊災大壄成洪流¶
直疑滄海溢&KR1472;栗浮陵丘昔時百丈原汎汎皆挐舟¶
喬木失端杪飢鳥下無投黍稷沈黄泥圭合安可收¶
嗟予乏技能無以易糠麰販鬻固&KR0001;昧敢詫市井逰¶
欲依盗賊群懦不閑戈矛巳哉任天地無益徒為愁¶
一身無死所况爲妻兒謀之美愛物者凄然涕霑裘¶
一夫有不&KR0023;伊尹爲深羞何當富斯民比屋囷倉稠¶
惜哉椂秩卑此志終宜酬¶
<pb:KR4d0040_SBCK_002-18a>¶
　　　　送伊&KR0453;王大夫歌¶
于嗟古之道邈既逺&KR0006;日陵夷而就衰群儒角逐異¶
端競進&KR0006;聖塗榛枳幽昧而難知君獨恥從衆人之¶
後&KR0006;軒然髙舉逺取而窮追撥去虹蜺汛掃氛濁&KR0006;¶
廓然廼得睹夫朝曦授邑於雒之南&KR0006;始者既學今¶
得而施歸風俗於醇厚&KR0006;又何西門卓魯之足為消¶
奸化桀折牙杜蘖&KR0006;寂不知其所知何者為令之徳¶
&KR0006;黄童皓首接手而逰嬉菽粟露積牛羊被壄&KR0006;百¶
里獨比於太古之時予願解冠棄佩&KR0006;受一&KR0768;於伊¶
之埜蓑身笠首&KR0006;同邑民以熈熈¶
　　　　送韓太祝(維)歸許昌(賦得交字)¶
王城名利窟冠盖鬱相交夫君獨鳯舉彯然去喧呶¶
<pb:KR4d0040_SBCK_002-18b>¶
頴水清可濯箕山髙可巢反顧公相榮一芥浮堂&KR0638;¶
缺大吕重豈知&KR0127;斗筲蒼蒼氣象嚴萬木擁寒郊¶
缺　&KR0039;隈曲初旭染林梢去去善自將因聲訪衡茅¶
　　　　和興宗夜直聴雨¶
(缺)茫凍雨來入夜勢増急縱横挾春風飄灑相噴吸¶
敗䆫端見欺&KR0205;有萬&KR0039;入先生伏經編眼冷倍昬澀¶
夜分僮㒒倦跛&KR0029;厭乆立燈火爲溟&KR0293;詩書亦霑濕¶
夫君儲善價未售不悁悒物華迎霽新佳賞時將及¶
囷中秫幾何營釀須汲汲¶
　　　　和之美諷古(二首)¶
曲逆從漢祖出竒誰與讓一朝&KR0009;天下不及王陵戇¶
海客乆蔵機鷗知人未知如何毫末利管鮑亦相欺¶
<pb:KR4d0040_SBCK_002-19a>¶
　　　　和之美二貧詩¶
君子尚仁義寳用爲身資其人苟不賢富饒亦胡爲¶
所以回憲徒不厭糠與藜當時萬金産令名傳者誰¶
之美初解褐爲吏長河湄月得數斗禄僅足供饘糜¶
謂言家無寳不必修藩籬囊衣不自暖乃為偷意窺¶
穿墉入其室探取無纎遺從事借之帶同列乞其衣¶
日高服未具不敢踰門畿蕭條四壁寒獨立空自嗤¶
援毫引幅帋書作二貧詩上言運命邅温飫無時期¶
下嗟職事勞舊學日以&KR0549;乃知賢者心不獨憂寒飢¶
&KR0452;坎雖益多志業終無衰我實甚貧者視君猶白圭¶
行年三十餘碌碌無他竒庇身太學官旦夕唯塩虀¶
讀君二貧作我事借君詞君誠士林秀不免青衫卑¶
<pb:KR4d0040_SBCK_002-19b>¶
滿腹豈無才抱蓄未有施不用固為小用之活烝黎¶
如君有此富豈必蔵珠璣財貧非道貧巳矣何嗟咨¶
　　　　送薯蕷苗與興宗¶
客從魏都來貽我山藷實散之膏土間春苗比如&KR0808;¶
吾家庭户狹&KR0035;藝苦其宻危根逓扶戴怒牙猶怫&KR0625;¶
興言念伊人好嗜與我一家蓄桐君書喜觀汜氏述¶
雖為簮帶拘雅尚林樊逸分獻取其誠豈容羞薄物¶
况聞知藥者餌此等苓术願益君子年康直體無疾¶
散誕得寛壤繁大宜無日蕭梢新蔓抽苯䔿故叢失¶
入冬霜霰嚴葉落掊可出伸如猿臂長拳&KR0002;熊膰腯¶
拾木㸑銅鼎相期聚書室誰得與其徒谿茶與山栗¶
　　　　答昌言求薯蕷苗¶
<pb:KR4d0040_SBCK_002-20a>¶
冬實散肥壤春苗動新葉雅意非遺人野情聊自愜¶
何言好事者求訪來相疊會種十畒餘坐取詩盈篋¶
　　　　送冷金牋與興宗¶
蜀山痩碧玉蜀土膏黄金寒谿漱其間演&KR0222;清且深¶
工人剪稺麻&KR0594;之白石砧就谿漚爲紙瑩&KR0002;裁璆琳¶
風日常清和小無塵滓侵時逐賈舟來萬里巳江潯¶
王城壓汴流英俊萃如林雄文溢箱篋争買傾竒琛¶
夫君乃冠冕辭氣髙千㝷十載為舉首扵今猶陸沈¶
嗟我蓄此紙才藻不足任願以寫君詩益為人所欽¶
縞帶豈多物足明同好心黄鍾聲如雷豈病無知音¶
請以此為質他年神&KR0001;臨華軒策駟馬(御/名)勿忘遺簮¶
　　　　謝興宗恵草蟲扇¶
<pb:KR4d0040_SBCK_002-20b>¶
呉僧畫團扇&KR0039;綴成微蟲秋毫宛皆具獨竊天地功¶
細者及蛛蝥大者纔阜螽枯枝擁寒蜩黄蕋黏飛蜂¶
翾然得生意上下相追從徒觀飛動姿莫睹筆墨蹤¶
兒曹取真物細校無不同恐其遂躍去亟取蔵箱中¶
乃知藝無小意精神可通不與誤圗蠅能惑紫髯翁¶
子猷状彈雀蔵寳傳江東不知古何如此畫今為雄¶
人墓木巳拱其徒頗能工舊法&KR1285;百一要足超凡庸¶
友人幸爲賜物薄意何&KR0173;玩之不替手愛重心無窮¶
常如對君子穆穆來清風¶
　　　　和昌言官&KR0213;十題¶
　　　　石榴花¶
靈根逐漢臣逺自河源至流離遍中壤今兹盡苗裔¶
<pb:KR4d0040_SBCK_002-21a>¶
畏日助殷紅凍雨滌濃翠冝携避暑客花下縱横醉¶
　　　　薏苡¶
佳實産南州流傳却山瘴如何馬伏波坐取丘山謗¶
夫君道義白復為神明相厲氣與流言安&KR0014;逞無状¶
　　　　石蘭¶
楚人歌紫蘭華禁無傳乆循名意兹是誰得明眞否¶
天憐菊性&KR0012;秀&KR0036;秋風後固令芳物生聊作黄花友¶
　　　　萱草¶
葉濯宿露翠花迎朝日黄昔誰封殖此儼列侍髙堂¶
逹士&KR0046;於吏孰爲行與蔵逍遥玩永日自無憂可忘¶
　　　　蜀葵¶
白&KR0002;繒初㫁紅如顔欲酡坐疑僊駕嚴幢節紛駢羅¶
<pb:KR4d0040_SBCK_002-21b>¶
物性有常妍人情輕所多菖蒲儻日秀棄擲不吾過¶
　　　　畦蔬¶
&KR0169;土惜荒棄剪治成春畦講雩時澤洽葵荏高參差¶
釃渠&KR0002;貫脉疏塍如畫棊爲吾謝來客桔槔毋語機¶
　　　　水紅¶
夢想水郷逰堦庭植籠古宛如江外行髙帆落寒浦¶
煙枝静疎秀風穂閒低舉扵今看未好漠漠宜秋雨¶
　　　　甘菊¶
野菊細&KR0200;物籬間私自全徒因氣味殊不為庖人捐¶
采升白玉堂薦以黄金盤願&KR0002;南陽守永扶君子年¶
　　　　蘭¶
賢者非無心園夫自臨課蓺植日繁滋芬芳時入座¶
<pb:KR4d0040_SBCK_002-22a>¶
青䓗春茹擢皎㓗秋英堕正苦郢中人逸唱高難和¶
　　　　病竹¶
園竹乆不治蕪没真可弔豈無枯槁客蕭疎自殊調¶
至人愛高節命斧除藜藋何用報至恩清隂與長嘯¶
　　　　送文慧師歸眉山(&KR0063;符)¶
至人心如雲去住唯所適飄颻涉四海豈復校喧寂¶
朅來王城逰紅塵瞹晨夕忽思還故峯不可留宿昔¶
離合皆自然扵何&KR0009;驩戚從兹坐林下白首傲泉石¶
山鳥集掌中巴猿侍瓶錫寺前烟蔓深何處求行迹¶
　　　　風林石歌(蔡著作抗字子直/得此石扵朱陽山)¶
聞君家有風林石鐫刻無痕畫無迹靡然合勢俱左¶
傾偃蹇常如負風力置之坐側野意生静聴&KR0002;有颼¶
<pb:KR4d0040_SBCK_002-22b>¶
颼聲忽疑身世在丘壑使我蕭然無俗情黄金白璧¶
豈非好子直視之不為寳¶
　　　　興宗南園草盛不翦僕過而愛之爲詩以¶
　　　　贈¶
君家在何許逺與南城鄰車馬不甚繁門前無俗塵¶
有園廢鉏治繞舍皆荆榛入夏益滋蔓鬖鬖高没人¶
豈無舊桃李蕪雜與之均謂言彼草木扵我奚疎親¶
扵間置取&KR0213;豈得完天真不&KR0002;任其然同受雨露仁¶
物性且不違人心何緇磷閉戶不迎客箕踞無冠巾¶
苟忘軒冕縈何異巢居民¶
　　　　古詩贈興宗¶
窮逹有常分得喪難豫言古今浩茫茫&KR0029;伏安可原¶
<pb:KR4d0040_SBCK_002-23a>¶
軒裳彼自榮舉俗同崩奔錙銖校重䡖氷火殊凉温¶
君子固無愧立身明本根度矩苟不愆寵辱徒喧喧¶
有如清濟流横貫長河渾景公馬千駟南靣雄東藩¶
陶青劉舍徒位爲丞相尊當時非不顯磨滅何足論¶
顔回在陋巷藜藿甘盤飱原憲結弊衣蓬蒿塞其門¶
當時豈不窮至今榮名存况君齒方壮德業素所敦¶
安知搨翅歸不作凌雲飜要之白首期壮烈施元元¶
為君畫善策灑掃清前軒長舒四五榻客來輒開樽¶
群愁喜伺人稍醒必煩寃拒之亦無他體中常昬昬¶
　　　　出都日塗中成(以下請告歸省及之/汾隂省兄時所爲)¶
賤生習山野愚陋出扵骨雖為冠帶拘性非藩籠物¶
揚鞭出都門曠&KR0002;解徽紼是時天風惡靈沼波蕩汩¶
<pb:KR4d0040_SBCK_002-23b>¶
龍鬛互騫騰鷗群逺浮没川原寖疎豁烟火稍蕭瑟¶
草木雖未榮春態先髣髴桑稀林已斜柳弱條可屈¶
蛛絲骨晴陽䑕土壅新窟徐驅欵叚馬放轡不呵咄¶
與爾同逍遥紅塵免蓬勃¶
　　　　重經車輞谷¶
昔年道經車輞谷直上七里鹽南坡今年行役復到¶
此方春流汗如飜波中塗太息坐盤石涕泗不覺&KR0031;¶
滂沱我生微尚在丘壑強&KR0002;麋鹿嬰虞羅人踰三十¶
只有老後時過此知如何雲泉佳䖏須速去登山筋¶
力行蹉跎¶
　　　　送巢縣崔尉¶
弱歳家淮南常愛風土美悠然送君行思逐髙秋起¶
<pb:KR4d0040_SBCK_002-24a>¶
巢湖映微寒照眼正清泚低昻蹙荷芡明滅縈葭葦¶
銀花鱠肥魚玉粒炊香米居人自豐樂不與他郷比¶
况得良吏來倍復䝉嘉祉君為太學生氣格巳英偉¶
登科如拾遺舉歩歘千里毋嫌位尚㣲觀政此爲始¶
尊公乆&KR0163;屋上國困&KR0378;滓豈不重相離念子勉爲理¶
當令佳譽新燁燁滿人耳高堂雖在逺聞之足為喜¶
何必羞三牲然後稱甘旨¶
　　　　酬宋次道初登朝呈同舍¶
林葩積浮脆煙霧矜春姿山桂結芳堅氷霰横秋枝¶
夫君名卿嗣華實&KR0031;葳㽔如何仕不偶通籍鬂生絲¶
豈非秋桂&KR0011;不足煩嗟咨我今三十餘汩没無他竒¶
正恐食浮人敢言位猶卑同登天子廷自視誠非宜¶
<pb:KR4d0040_SBCK_002-24b>¶
清朝正求治諌路方坦夷太平可立致此任非君誰¶
温國文正公文集卷第二¶
