# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:51.801917
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 77
#+PROPERTY: FILE SB04n0406-077温國文正司馬公文集-卷第七十七.
<pb:KR4d0040_SBCK_077-1a>¶
温&KR0038;文正公文集卷第七十七¶
　　碑誌三¶
　　　太常少卿司馬府君墓誌銘¶
　　　清逸䖏士魏君墓誌銘¶
　　　鄆州䖏士王君墓誌銘¶
　　　禮部尚書張公墓誌銘¶
　　　右諌議大夫吕府君墓誌銘¶
　　　　太常少卿司馬府君墓誌銘¶
兄諱某字昭逺曽祖考諱某妣某氏祖考諱某妣某¶
氏考諱某追贈光禄卿妣李氏封永夀縣太君兄舉¶
進士及苐&KR0004;命威勝軍判官又調涇州觀察推官尋¶
&KR0101;渭州酒稅改大理寺丞知猗氏縣未幾簽書保大¶
<pb:KR4d0040_SBCK_077-1b>¶
軍莭度判官事故丞相龐公為鄜延經略使奏兄通¶
判鄜州事徙知渝州厯知慶成軍觧房二州觧房皆¶
未到官徙知啇州自啇還京師監右廂店宅務丁永¶
夀太君憂服除知乾州以治平三年正月辛酉終於¶
州&KR0492;享年六十有九累官至太常少卿兄為人孝友¶
居䘮致哀寛厚容物而内守勁直在鄜州州長皆武¶
人多驕恣不法兄平居與之燕逰&KR0015;語&KR0002;無不可者¶
及臨公事則正色立争必當理然後巳州長雖甚怒¶
無如之何然知其無害已心亦不深怨也在渝州其¶
佐曰趙寅以傲狠刻暴名扵世雖在卑位常行行視¶
天意氣如公相兄始至閱獄囚釋寅所妄繋者近百¶
人寅争之兄一不顧既而詞禮倨慢兄亦不與之校¶
<pb:KR4d0040_SBCK_077-2a>¶
乆之寅&KR0230;自媿悔謝服及寅官滿泣涕不忍去兄早¶
&KR0012;年過三十乃仕以是周知民間情偽其為政務合¶
民心有悍狡為民害者痛繩以法愚弱不失理者徐¶
為諭觧往往曉悟欣悅輟訟而去故所至民愛慕去¶
之乆猶思詠不已然其奉上官無過分之禮每罷官¶
入京師多閉戸家居未嘗及權貴之門視審官缺貟¶
榜扵壁人乆不取者輟受以去惟掌店宅時留京師¶
凡再朞自餘率不過數月已去矣以是獨所治之民¶
知其才業之美朝廷終無&KR0025;知之佗人人&KR0137;仕䆠&KR0376;¶
在兄後或才&KR0014;出兄下逺甚以熟扵時態往往取顯¶
䆠兄䖏之晏然俱若不見聞者常曰吾幸以寒士積¶
官至二千石自&KR0085;已乆尚何求於人哉司馬氏同居¶
<pb:KR4d0040_SBCK_077-2b>¶
累世宗族甚大兄為之長凡二十餘年&KR0014;一施以㤙¶
無親踈賢不肖之間故人人無怨善為詩多為人傳¶
誦夫人同郡魏氏封某縣君故䖏士贈著作郎野之¶
女䖏士名重扵真宗朝列傳在&KR0038;史夫人先兄十八¶
年終於渝州享年&KR0002;干子男二人雍太廟室長應試¶
&KR0005;作&KR0101;主簿女三人長適内殿承制雷周祐次適馮¶
翊縣尉王淳蚤卒次適郊社齋郎崔頴兄終之&KR0010;某¶
月某甲子與夫人合塟扵先塋光以塟日之迫不暇¶
請扵佗人故忍泣叙而銘之光後兄二十一&KR0010;而生¶
加之各&KR0025;䆠四方於兄治行不&KR0014;得其詳姑録其所¶
知以傳永乆不敢以一言&KR0059;也銘曰¶
夀雖未高不為夭官雖未顯不為卑徳之和為衆所¶
<pb:KR4d0040_SBCK_077-3a>¶
慕政之便為民所知仕不茍進&KR0006;於道無&KR0603;兄今何¶
恨&KR0006;生者同悲嗚呼哀哉¶
　　　　清逸䖏士魏君墓誌銘¶
君諱閑字雲夫世家于陕之東郊父諱野真宗皇帝¶
時有大名累召終不&KR0014;起贈著作郎君少喜為詩學¶
鼔琴不樂仕進一遵著作君之志皇祐二年仁宗皇¶
帝祀眀堂詔天下求遺逸草莱年&KR0132;徳茂者知府直¶
史舘李公昭遘薦君再世有高莭上嘉之賜號清逸¶
䖏士嘉祐八年八月癸未終于家年八十四君自始¶
生至沒當國家隆盛偃兵無事之時家有舊田廬君¶
謹守而治之朝廷以著作君之賢復其子孫無有&KR0001;¶
與以故沛然自&KR0085;無衣食之累性不&KR0285;酒謹㓗守法¶
<pb:KR4d0040_SBCK_077-3b>¶
度然與人和浮沈閭里不自標掲以故其生也人樂¶
與之逰其沒也無謗言府縣之官&KR0137;時延禮亦與之¶
往来然未嘗有毫髪之&KR0059;以干之其政事失得未嘗¶
納於耳出於口也以故皆愛重之無厭倦少好養生¶
大要用冲澹自守不以一物累其心以故視聴歩趋¶
&KR0014;老而不衰嗚呼今之名䖏士者多矣或力為竒譎¶
以盗聲名萬一輩幸欲欺愚俗取美官&KR0137;交逰有位¶
依其名&KR0020;乾没射利以侵漁細民&KR0002;是者雖不仕又¶
足賢乎然則&KR0014;保其福樂而免扵過咎有如君者凡¶
幾人邪君三娶曰&KR0391;氏曰趙氏曰皇甫氏子男一人¶
曰樵女三人適進士梁軫張震左侍禁張宏孫男二¶
人曰潜曰澤先僕射與著作君相愛如昆弟光拜君¶
<pb:KR4d0040_SBCK_077-4a>¶
於髫齓之年今也其&KR0012;&KR0005;以某年月日塟君於某地¶
来求銘光何敢辭銘曰¶
天長不息&KR0006;地大無疆人寓其中&KR0006;細於毫茫奪攘¶
紛糾&KR0006;非愚則狂惟君之生&KR0006;遭世寜昌依承先徳¶
&KR0006;曄然有光笥有餘衣&KR0006;廪有餘糧養生以理&KR0006;行¶
已有方居不煩人&KR0006;逰不出郷逍遥自適&KR0006;旣夀而¶
康視彼公侯&KR0006;金朱煌煌憂勞沒齒&KR0006;或罹咎殃為¶
得孰多&KR0006;為謀孰長¶
　　　　鄆州䖏士王君墓誌銘¶
至和中光&KR0025;故丞相龐公鎭鄆州公命光典州學學¶
生王大臨通&KR0052;有行誼光特愛重之後十五年王生¶
来見光於京師曰大臨&KR0005;以今年某月某日塟其親¶
<pb:KR4d0040_SBCK_077-4b>¶
於湏城縣長山之麓子為我銘其墓光辭以拙於文¶
生曰大臨逺来非有佗故唯銘之求朝士大夫以百¶
數大臨無&KR0001;謟唯子之歸子何得拒之光媿其言不¶
敢辭因曰然則願聞先子之行生乃出其邑人試祕¶
書省校書郎梁君燾之状以授光曰君諱惟徳字輔¶
之始為童子父行戍於蜀君侍大父母撫諸弟以孝¶
友聞其治家如成人大父母終君親負土成墳終喪¶
不嘗酒&KR0079;父自蜀歸家益冨父好散施君竭力以助¶
之有&KR0001;予必稱父命以致之嘗舉三禮一試於禮部¶
不中格喟然歸不復就舉専以養親治經為事著禮¶
&KR0003;二十卷性温厚喜導人為善郷里謂之王君子有¶
&KR0242;者君徐以義理辨告皆悅曰君子幸教我我何敢¶
<pb:KR4d0040_SBCK_077-5a>¶
違即觧去不復詣吏年若干病亟歎曰死生有命恨¶
不得終為子之道以天聖五年十一月辛亥終再娶¶
皆楊氏其後夫人贈職方貟外郎旦之女也&KR0014;成君¶
之志順適舅姑使之終身無憂愠之色及老&KR0230;疾每¶
&KR0021;祀猶强起執事年若干以嘉祐五年十二月己已¶
終子男五人長曰大順今爲剡縣主簿次未名次大¶
同皆早世次宗道次大臨女二人長適大學舘學究¶
劉應祥次亦早世君既沒家甚貧大臨以善講觧爲¶
諸生師月受俸於州學錢二千積而不用滿三十萬¶
乃舉兩世之柩而塟之光不及見君知其爲人以其¶
子之賢與梁君之言於是乎銘銘曰¶
孝乎親友于其弟家有餘施及郷里人悅其教稱爲¶
<pb:KR4d0040_SBCK_077-5b>¶
君子嗚呼是亦爲政奚必仕¶
　　　　禮部尚書張公墓誌銘¶
熈寜四年三月癸已禮部尚書致仕張公年八十八¶
薨于冀州&KR0059;苐其&KR0012;保孫状公之功行遣使者走洛¶
陽謂光曰公&KR0005;以八月壬申塟子爲我銘公之墓光¶
旣哭自惟文辭鄙惡不&KR0085;發眀公事業然婚媾累世¶
庶知公之志於佗人爲詳用不敢辭公諱某字誠之¶
其先家於深州曽祖諱侑祖諱光偉贈太子中&KR0098;父¶
諱文質贈尚書左僕射母太原郡太君王氏自㒒射¶
以上皆不仕而家饒於財太平興&KR0038;中契丹屢入塞¶
㒒射以深州城惡始徙居冀州眀年深州䧟公以景¶
徳二年登進士苐厯蜀州趙州司理遷安肅軍判官¶
<pb:KR4d0040_SBCK_077-6a>¶
天禧末詔詮司以身言書判取士應詔者五十餘人¶
唯二人中選而公與其一由是除著作佐郎知朝城¶
縣㓂忠愍公尹大名於僚吏中待公獨異曰觀君器¶
業他日必當逺到秩滿爲開封府司録出知&KR0005;陵縣¶
通判雄州王文康公爲御史中丞薦公自屯田貟外¶
郎改殿中侍御史遷侍御史彈劾不避貴戚遷兵部¶
貟外郎封塩鐵勾院明道二年京東大飢選公爲轉¶
運使賑救有方優詔褒美就賜&KR0181;衣金魚間一&KR0010;徙¶
陜西又徙河北舉按貪横風迹益顯景祐四年入爲¶
戸部副使寳元元年遷度支副使㝷元昊僣亂西鄙¶
騷動詔以公爲天章閣待制陜西都轉運使諸&KR0005;爭¶
進攻取之榮公上言戎狄狂僣自古有之今大兵出¶
<pb:KR4d0040_SBCK_077-6b>¶
征臣恐生民徧受其弊&KR0002;元昊果有悛悔懐服之心¶
無佗邀求雖名號未正臣謂亦可闊略與其責虚名¶
於戎狄&KR0154;&KR0002;拯實弊於生民也朝廷雖不即從其後¶
綏撫元昊亦略如公筞康定元年遷龍圖閣直學士¶
知延州是時大夫人髙年&KR0013;疾公難於逺離而不敢¶
辭朝廷責公不即之官復以待制知澤州明年徙知¶
成徳軍遭太夫人憂有詔起今視事俄還學士職公¶
上言契丹與元昊為婚恐隂謀相首尾河北城久不¶
治宜留意㑹契丹聚兵塞上求&KR0028;南地慶暦二年詔¶
以公為河北都轉運使悉城河北諸州契丹講觧復¶
知成徳軍明年自兵部郎中遷右諫議大夫充河北¶
都轉運使公辭以河北幸無事願以故官留成徳詔¶
<pb:KR4d0040_SBCK_077-7a>¶
從之明年徙知青州問一&KR0010;入知審官院改知開封¶
府明年出知成徳軍未行改河北都轉運使公上言¶
恩州守臣非其人州兵驕悍恐有意外之變不報俄¶
徙陕西都轉運使恩州兵王則果作亂公坐失覺察¶
明年左遷知汀州先是冀州男子李教醉酒妄言渉¶
妖逆事覺自經死教兄&KR0402;為公壻其怨家告&KR0402;父母¶
因&KR0402;私屬公得免縁坐事下御史府案驗皆無實公¶
猶以婚家落學士自給事中降授左諫議大夫初貶¶
江南㝷徙知彬州皇祐元年復以給事中知洪州明¶
年復為學士在洪三年入判流内銓知審官院出知¶
澶州明年徙河北都轉運使至和元年徙知相州明¶
年復知審官院嘉祐元年知邢州明年告老以吏部¶
<pb:KR4d0040_SBCK_077-7b>¶
侍郎致仕家居凢十五年遇英宗今上即位及郊禮¶
恩就遷三官為禮部尚書公性孝友始罷蜀州歸得¶
蜀中竒繒物入門不以適私室悉布之堂上請太夫¶
人及昆弟姊妹恣擇取之常曰兄弟天之所生譬如¶
手足不可離絶妻妾乃外舎之人奈何用外人而㫁¶
手足乎宗族雖甚踈逺其貧窶者無不&KR0053;恤男女&KR0012;¶
&KR0660;者皆為之婚嫁無一人失所者然為人荘重雖家¶
居常自整&KR0346;衣冠不具不以見子孫與語或至夜分¶
不命之坐閨門之内肅然如官府事小大皆有條理¶
自始仕至終老凡與賔友相接常垂足危坐或燕飲¶
終日逮夜未嘗稍&KR0127;&KR0029;有倦怠之色佗人莫能為也¶
其在官以精敏㢘直為朝廷所知故每有邉警及灾¶
<pb:KR4d0040_SBCK_077-8a>¶
害處多以公當之事無不集識量髙逺能甄别人物¶
前後薦舉僚吏数百人訖無一人敗官爲累者翰林¶
鄭學士獬屡舉進士不中見公於洪州公曰君科名¶
當爲天下第一得自有時勿以爲憂巳而果然家本¶
河北不習舟楫及謫官南方極江湖之險每值風濤¶
家人不勝愁恐公曰吾自省平生處心無可愧者神¶
明必&KR0005;衛我豈沉溺於此哉怡然不以屑意在南方¶
累年夫人及子孫相衛物故者数人知冀州&KR0253;偕嘗¶
有憾於公乗公之謫以事殘破公家至伐墓中柏以¶
治道路佗人謂公罹此憂患必不能濟公以道自寛¶
卒無恙而返及偕爲儂蠻所殺家人或有快之者公¶
輙怒責公既納政還郷里熈寜初河北地大震往往¶
<pb:KR4d0040_SBCK_077-8b>¶
壞官府民居公方食案上器皆傾墜左右奔散公安¶
坐自如徐曰地震常理何至驚遽如此時河决&KR0037;彊¶
&KR0020;逼州城或勸公徙家邢州公曰吾家衆所望也苟¶
輕為舉動使一州吏民何以自安卒不徙朝廷優禮¶
舊徳五授其子保孫以冀州官保孫欲順適公意凡¶
居處出入及燕待賔客奉養供張之具皆不减為二¶
千石時故公雖退居不自覺異於昔日也年逾八十¶
耳目手足猶聡明&KR0127;利飲食起居壮者或不能及嗜¶
讀書老而不衰臨終前一日呼門生問西邊用兵今¶
何如朝廷法令無復變更否其忠愛之心盖出天性¶
非有為而為之也訃聞太常謚曰恭安夫人永嘉郡¶
君劉氏先公亡二男長曰貽孫大理評事次曰保孫¶
<pb:KR4d0040_SBCK_077-9a>¶
殿中丞五女長適前進士李敭次適供備庫副使賈¶
世永次適端明殿學士司馬光次適供備庫使任永¶
次適厯城主簿劉忠輔貽孫及適賈氏劉氏女皆早¶
卒公乆在貴位宗族用公䕃&KR0024;官者凡三十餘人銘¶
曰¶
福善之道世或疑之以公而觀决無可疑仁不遺親¶
忠不忘君立身謹嚴當官恪勤入踐䑓閣出臨藩服¶
自少通顯逮于納禄體強無疾資用常充年垂九十¶
榮禄而終章綬纍纍延于九族歸從祖考是謂全福¶
　　　　右諫議大夫吕府君墓誌銘¶
府君諱誨字獻可其先幽州安次人曽祖父諱&KR0318;晉¶
兵部侍郎贈太師中書令尚書令祖諱端相太宗真¶
<pb:KR4d0040_SBCK_077-9b>¶
宗以太子太保薨謚正惠贈太師中書令伯祖諱餘¶
慶太祖時參知政事贈鎮南軍節度使各有功烈記¶
於史官父諱荀&KR0038;子愽士贈兵部侍郎母張氏追封¶
清河郡太君獻可㓜&KR0012;自力為學家于洛陽性沈厚¶
不妄交㳺洛陽士人往往不之識登進士第調浮梁¶
尉不之官歴旌徳扶風主簿遷雲陽令改著作佐郎¶
知翼城縣徙簽書定國軍節度判官通判梓州事未¶
至官遭母䘮服除知大通&KR0101;兼交城縣召入為殿中¶
侍御史彈劾無所避兖國公主仁宗之愛女下嫁李¶
瑋薄其夫家嘗因忿恚夜開禁門入訴於上獻可奏¶
宿衛不可不嚴公主夜叩禁門門者不當聽入并劾¶
奏公主閤宦者梁懐古梁全一竄逐之㑹有新除樞¶
<pb:KR4d0040_SBCK_077-10a>¶
宻副使者當時人有疑論獻可與其僚直以衆言陳¶
上前謂必不可留章十七上卒與之俱罷獻可得知¶
江州久之復召還&KR0279;英宗即位改起居舎人同知諫¶
院時上有疾太后權同聴政内侍都都知任守忠乆¶
用事於中上之立非守忠意乘此與其徒間(太上/御名)兩宫¶
造播惡言中外恟懼獻可連上兩宫書開陳大義情¶
辭切至由是慈孝益篤䜛言不得行上疾久未平獻¶
可請早建東宫以安人心既而上小瘳謙黙未可否¶
事獻可屡乞親萬機&KR0259;威福延近臣通下情又請太¶
后間数日一御東殿漸逺庶務自謀安佚㑹小旱因¶
請上親出禱雨使外疑&KR0474;然太后旣歸政獻可復言¶
於上今雖專聴㫁太后輔佐先帝乆多閱天下事事¶
<pb:KR4d0040_SBCK_077-10b>¶
之大者猶宜&KR0028;白咨訪然後行示不敢專以報盛徳¶
任守忠謀不售而懼乃更巧爲謟諛求自入於上獻¶
可曰是不可使乆處左右亟言上数其前後巨惡并¶
其黨史昭&KR0236;&KR0481;於南方因上言大姦已去其餘嚮日¶
慿恃無禮者宜一切縱捨勿念以安反側頃之以兵¶
部貟外郎兼侍御史知雜事執政建言欲如漢氏故¶
事推尊濮安懿王獻可率僚属極陳其不可且請治¶
執政之罪積十餘章不聽仍求自貶又十餘章懐知¶
雜御史&KR0217;告納上前曰臣言不效不敢居其位上重¶
違大臣又嘉&KR0279;官敢直言章留中不下還其&KR0217;告屡¶
詔令就職獻可與僚屬具録所上奏草納中書&KR0091;不¶
敢奉詔固請即罪上不得已聽以本官出知蘄州巳¶
<pb:KR4d0040_SBCK_077-11a>¶
而徙知晉州今上即位加集賢殿脩撰知河中府未¶
㡬召爲刑部郎中充鹽鐡副使上素聞其&KR0416;直擢爲¶
天章閣待制復知諌院遷諌議大夫權御史中丞是¶
時有侍臣棄官家居者朝野&KR0091;其材以爲古今少倫¶
天子引叅大政衆皆喜於得人獻可獨以爲不然衆¶
莫不怪之居無何新爲政者恃其材棄衆任己厭常¶
爲竒多變更祖宗法專汲汲歛民財所愛信引㧞時¶
或非其人天下大失望獻可屡爭不能得乃抗章悉¶
條其過失且曰誤天下蒼生必此人如久居廟堂必¶
無安靜之理又曰天下本無事但庸人擾之上遣使¶
諭解獻可執之愈堅乃罷中丞出知鄧州獻可雖在¶
外遇朝廷有大得失猶言之不置㑹有疾奏乞閑官¶
<pb:KR4d0040_SBCK_077-11b>¶
歸郷里朝旨未許乃乞致仕詔提舉西京崇福宫到¶
官又乞致仕許之以熈寜四年五月甲午終於家年¶
五十有八初正惠公薨其家日益貧獻可旣仕常分¶
俸之半以給宗族之&KR0012;&KR0660;者室無餘貲所以自奉養¶
至儉薄其治民主於惠利而疾姦&KR0064;大抵㮣以公平¶
故所至人安之屡為言職其奏草存可見者凡二百¶
八十有九厯觀古人有能得一二已可載之列傳垂¶
示後世在獻可曾何足道今特舉其事繫安危者書¶
之至於進對口陳之語不可得而聞也前後三逐皆¶
以迕犯大臣所與敵者莫非秉大權天子所信嚮氣¶
&KR0020;軋天下獻可視之&KR0002;無所睹正色直辭指数其非¶
不去不巳旁則為之股栗而獻可處之自如平居容¶
<pb:KR4d0040_SBCK_077-12a>¶
貌語言恂恂和易使之不得位於朝人不過以謹厚¶
長者名之而巳矣及遇事茍義所當爲疾趋徑前如¶
救焚溺所不當爲畏避逺去如顧䧟穽惟恐墜焉晚¶
年病卧洛陽猶旦夕憤嘆以天下事爲憂過於在位¶
任其責者曽不念其身之病子孫之貧也嗚呼今之¶
世愛君憂民發於誠心無所爲而爲之可已而不巳¶
始終不變有如獻可者能幾人邪故其沒之日天下¶
識不識皆咨嗟痛惜彼其心豈獨私於獻可㢤獻可¶
始娶張氏故丞相鄧公之孫後娶時氏故侍御史旦¶
之孫封同安縣君四男長曰由庚金水主簿次曰由¶
聖&KR0005;作&KR0101;主簿次曰由禮由誠皆未仕六女長適羅¶
山令鞠承之次適光禄寺丞吳安詩次適進士姚輝¶
<pb:KR4d0040_SBCK_077-12b>¶
次蚤卒處者二人以其年八月某日塟伊闕先塋獻¶
可病亟爲手書命光爲埋文光往省之至則目且瞑¶
光伏呼曰更有以見屬乎張目強視曰無光出門而¶
獻可沒噫如光者烏足以副獻可之所待邪顧義不¶
得辭哭而爲銘銘曰¶
有宋名臣吕正惠公之孫以忠直敢言克紹其門位¶
則不究道則不&KR0018;年則不夀名則不朽嗚呼爲人臣¶
爲人嗣始終無愧能底于是可謂備矣¶
温國文正公文集卷第七十七¶
