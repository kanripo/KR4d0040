# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:51.900646
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 79
#+PROPERTY: FILE SB04n0406-079温國文正司馬公文集-卷第七十九.
<pb:KR4d0040_SBCK_079-1a>¶
温&KR0038;文正公文集卷第七十九¶
　　碑誌五¶
　　　殿中丞知商州薛君墓誌銘¶
　　　衞尉少卿司馬府君墓表¶
　　　尚書駕部貟外郎司馬府君墓誌銘¶
　　　書孫之翰墓誌後¶
　　　書孫之翰唐史記後¶
　　　文潞公家廟碑¶
　　　書田諫議碑隂¶
　　　　殿中丞知商州薛君墓誌銘¶
魏晉之間薛氏始自蜀徙河東有部曲數千家永嘉¶
之亂保河汾以自固厯劉石符氏莫&KR0014;屈姚秦元魏¶
<pb:KR4d0040_SBCK_079-1b>¶
以来始出仕爲公侯卿相者比肩並起入唐尤盛號¶
爲甲族然率囙逰窅去鄊里惟府君之先至今留居¶
河東唐衰薛氏中㣲曽祖考諱昉不仕祖考諱&KR0098;㳟¶
贈諌議大夫考諱田樞宻直學士右諫議大夫贈太¶
尉其行義功烈皆見扵宋宣獻公所爲太尉公之碑¶
府君諱儀字式之太尉公之第二子始以父䕃爲太¶
廟齋郎又除守&KR0005;作&KR0101;主簿太尉公知益州奏府君¶
&KR0101;&KR0235;翔府啇稅後徙知河東府君年少河東士民皆¶
郷里長老然素嚴憚府君不敢干以&KR0059;府君御之亦¶
不失㤙義之中以父&KR0104;去官服除知鄠縣徙知安邑¶
通判渭州州&KR0005;武人不&KR0014;謹廉州大吏郝正者把其¶
隂事招權受賕莫敢詰府君至以正罪惡言扵將請¶
<pb:KR4d0040_SBCK_079-2a>¶
治之將内窘&KR0059;以情告府君曰某止欲去惡吏耳必¶
不使及君將亦知府君不欺即移疾以州事屬府君¶
府君乃發正&KR0059;出塞市馬&KR0053;案伏法&KR0005;不染於辭深¶
徳府君且内慙自是悉委事於府君後&KR0005;知府君賢¶
亦委以事如前&KR0005;既而某官張君亢除知渭州或謂¶
府君曰君自到渭名雖州佐其實&KR0005;也張君有材而¶
尚氣到必不為君下彼不可以文法拘也君冝於事¶
一無&KR0001;與庻幾㦯免府君喟然嘆曰吾推忠信正直¶
之心以事人豈好犯上而專事邪今張君来吾猶是¶
心也使張君賢必不我怨如其不賢吾&KR0023;罪亦命而¶
已矣豈可因人而變其守哉及張君至處事有夫府¶
君力争如故必當理而後止僚吏皆為之懼張君&KR0004;¶
<pb:KR4d0040_SBCK_079-2b>¶
無言乆之乃於廣坐謂衆曰亢喜忠義與身俱生遇¶
事輒發不&KR0014;顧慮故數爲小人&KR0001;䧟使爲亢佐者皆¶
如薛君亢復何患於是聞者皆服張君之賢而重府¶
君之正是時元昊數㓂邉覆軍殺&KR0005;朝廷患之乃命¶
范文正公爲鄜延招討使以張君知鄜州爲范公之¶
副張公即具奏府君在渭州&KR0001;以佐已之状乞移通¶
判鄜州朝廷許之而府君母馮翊郡太君党氏春秋¶
髙多疾顧戀郷里不肯随諸子之官府君之弟用太¶
尉君㤙得官河中者適皆罷去府君乃固辭鄜州願¶
&KR0101;河中塩稅以便親既得請范公遽上奏曰朝廷&KR0025;¶
薛某之欲於其&KR0059;固便然甚非張亢求與共事之意¶
乞以薛某還亢仍爲徙其兄&KR0002;弟郷里一官以慰其¶
<pb:KR4d0040_SBCK_079-3a>¶
心朝廷即以府君弟俅知河東縣府君鄜州府君不¶
得已之官張君患州大而䖏勢卑難以待敵欲遷就¶
伏龜山計功數十萬時虜乗勝深入而州無役兵欲¶
以戰士築之衆咸以爲難府君獨以為可張君喜曰¶
薛君謂之可事無不成矣役始興而張君病失音府¶
君外備宼敵内董役事人不知張君之病也城成民¶
至今賴之&KR0010;餘徙知深州遭母&KR0104;服除知啇州慶暦¶
八年閏月庚戌終于州&KR0351;年五十一先是屬縣宰有¶
建言商山産銅請置&KR0101;鑄錢朝廷下其議轉運使有¶
是之者府君上言朝廷前置阜民&KR0101;扵州境洪崖冶¶
鑄銕錢未數年銕已竭其監當廢况又益置銅錢&KR0101;¶
銅産尤薄恐徒勞費無益請以&KR0001;得銅扵舊&KR0101;鑄錢¶
<pb:KR4d0040_SBCK_079-3b>¶
銅竭而止章乆上乆不决㑹府君沒宰之&KR0003;遂行縣¶
官之費甚廣而銅尋竭如府君言宰坐抵罪府君居¶
家孝友自㓜&KR0014;屬文始習律賦語意即髙竒驚人然¶
不肯&KR0025;進士舉嘗著蓼蟲賦以刺世之&KR0285;外物而忘¶
其苦者又以爲事之當(御/名)者莫&KR0002;言動交修名乃著¶
五(御/名)文以自警觀是二文&KR0085;以知其旨趣矣&KR0004;娶唐¶
氏天章閣待制肅之女生一女適殿中丞趙士寜又¶
娶劉氏左諌議大夫綜之孫又娶李氏直集賢院建¶
中之孫又娶陳氏司農卿宗元之女生二男長曰昌¶
朝繇太子中&KR0098;&KR0101;察御史裏行坐正論不阿黜為大¶
理司丞次曰昌期早卒二女長適袐書省校書郎張¶
煦次早卒昌朝&KR0005;以熈寜五年正月某甲子塟府君¶
<pb:KR4d0040_SBCK_079-4a>¶
於本縣趙行村請直龍圗閣趙君卨状其冶行以授¶
光使爲之誌昔者先子嘗&KR0023;知扵太尉公&KR0025;兄理佐¶
府君於鄜州幕光亦嘗拜府君於兄舎以是頗知府¶
君之爲人府君容貌温㳟而内守堅不可奪移語言¶
無機巧蔽匿而眀察物情其志常在利民而深疾姦¶
惡故&KR0001;至上官信之僚友親之下民愛之今也幸使¶
光誌其墓光旣取趙君之状詮次之又敢&KR0059;附其&KR0001;¶
知云銘曰¶
迕意冝踈而&KR0137;以之親阿意冝合而&KR0137;以之離盖至¶
誠可以待無窮而辭色不過欺一時嗚呼乆如薛君¶
以忠信正直為心夫又何施而不冝¶
　　　　衛尉少卿司馬府君墓表¶
<pb:KR4d0040_SBCK_079-4b>¶
府君諱浩於司徒公爲&KR0025;父兄其郷里先世見於祖¶
墓碣曽祖諱某祖諱某父諱某皆不仕府君少治詩¶
以學究舉凡八上終不遇遂&KR0376;意不復自進於有司¶
專以治家爲事爲人魁岸慷慨尚氣義於宗族㤙尤¶
篤司馬氏累世娶居食口衆而田園寡府君竭力營¶
衣食以贈之均一無&KR0059;孀婦&KR0012;兒皆&KR0023;其&KR0001;凡數十¶
年始衆無絲豪怨言家貧祖墓迫隘尊卑長㓜前後¶
積&KR0002;干䘮乆未之塟府君履行祖墓之西相地為新¶
墓稱家之有無一旦悉舉而塟之弟子里早&KR0012;府君¶
識其儁異自㓜教督甚嚴其後卒以文學取進士第¶
仕至太常少卿&KR0001;至著名迹前此郷人導涑水以漑¶
田利甚博嵗以岸益深峭水不&KR0014;復上田日磽薄&KR0005;¶
<pb:KR4d0040_SBCK_079-5a>¶
不&KR0085;以輸租府君率郷人言縣官始請築塌扵下流¶
水乃復行田間爲民用至于今賴之天聖八年四月¶
癸己終於家年六十三慶暦二年八月癸酉塟西墓&KR0004;¶
娶張氏早終生女適觧人南公佐公佐舉進士得同¶
學究出身再娶蘇氏先府君十年終年五十八生男宣¶
又娶郭氏無子後府君十六年終年若干宣用司徒¶
公䕃&KR0024;郊社齋郎累官爲尚書駕部貟外郎知梁山¶
軍今致仕居家駕部君寛厚有守練習法令善為政¶
吏民不&KR0014;欺既升朝累贈府君官至衛尉少卿夫人¶
蘇氏&KR0503;封長安縣太君駕部君謂古君子論譔其世¶
先人之美著諸金石故命光直叙其實以表扵府君¶
之墓道時熈寜六年五月辛酉也¶
<pb:KR4d0040_SBCK_079-5b>¶
　　　　尚書駕部貟外郎司馬府君墓誌銘¶
兄諱某字周卿曽大父諱某大父諱某皆不仕父諱¶
某以通毛詩屡應州舉名升禮部及兄登朝累贈衛¶
尉卿母某氏封某縣太君司馬氏累世娶居食口常¶
不减數十衛尉府君爲之長兄年十六衛尉即以家¶
事委之衣食均贍宗族無間言衛尉得以&KR0278;㳺自適¶
十餘年而終兄用&KR0025;父太尉君䕃&KR0024;郊社齋&KR0048;太尉¶
以家事非兄不&KR0014;辦未聴&KR0025;䆠後數年乃調逹州通¶
川尉州有宣漢塩井距州千餘里唯一谿僅通小舟¶
可以往来守片吏恃其險逺大爲姦利州遣兄往按¶
之因爲之區䖏利害凡再往返遂革其弊考滿除¶
華州司理叅軍州&KR0005;驕貴數用&KR0059;欲撓公法兄執不¶
<pb:KR4d0040_SBCK_079-6a>¶
聴有幕僚性剛戾自&KR0005;以下皆惡之共文致其罪俾¶
兄鞠之幕僚復上書訟州官皆&KR0023;罪惟兄不染於辭¶
人以是益知其公平有驍&KR0016;十餘卒犯罪謀亡去&KR0101;¶
押捕&KR0023;之誣云共啚不&KR0100;欲殺之以求功賞州官信¶
之謂兄必考掠取服兄不&KR0025;據實鞠之皆止杖罪餘¶
囚負䆓得直者甚衆既而遭継母郭氏憂去官直&KR0072;¶
者或炷香扵頂臂以送之服除授觧州聞喜尉用薦¶
者遷大理寺丞知河中府猗氏縣徙閬州新井縣通¶
判鄧均二州先是房州竹山有金谿出金甚多山谷¶
窮僻人跡罕至豪族專其利監司欲命官置場市之¶
皆憚其險辭不行時兄年巳踰六十&KR0108;曰利其禄而¶
避其勞可乎遂往躋攀崖巘為之經畫條目使公&KR0059;¶
<pb:KR4d0040_SBCK_079-6b>¶
俱利仍每月一按行凡歳餘乃還均州秩滿徙知梁¶
山軍累官至駕部貟外郎年甫七十體力尚壮即求¶
致仕詔&KR0024;子廣郊社齋郎廣為虢州盧氏主簿迎兄¶
之官以熈寜八年十二月戊子朔暴得疾已丑終於¶
官&KR0213;年七十有三兄為人沉厚寛&KR0073;喜愠不形扵外¶
少時家貧有衣一笥夜遺火比家人&KR0116;狼狽救之笥¶
衣巳盡兄獨臥不起家人尤之曰焼衣蕩盡何心尚¶
安臥邪兄曰衣已燒矣起視何益轉枕復&KR0230;人皆服¶
其度量子孫僕役有過徐訓諭之不輕罵辱然當官¶
公直&KR0014;知小民情僞吏不敢以絲毫欺也雖練習律¶
令而不爲峭刻斷獄必求厭人心摧抑彊猾扶衛愚¶
弱&KR0001;治職事皆有方略或素號繁劇者兄䖏之嘗有¶
<pb:KR4d0040_SBCK_079-7a>¶
餘暇氣色不動而衆務修舉廷中永晝寂無人聲其¶
下皆畏而愛之乆猶見思&KR0025;仕三十餘年未嘗有過¶
然性恬静不自矜譽故人知之者益鮮無&KR0001;超越循¶
常調終身兄亦不憾也其奉養儉素自爲布衣至二¶
千石飲啜服用未嘗少異與郷人居和易簡静故沒¶
之日聞者無不歎惜先娶紐氏早終再娶張氏觧州¶
助教震之女柔静慈良宜於族姻封清河縣君治平¶
四年終於鄧州年五十八子男四人曰齊曰庭曰廣¶
曰房庭虢州虢略尉女四人長適觧人樊景讓次適¶
陕人張安仁次二人未嫁皆早夭齊等以熈寧九年¶
二月壬寅奉兄及嫂之䘮塟於夏川鄊先塋之西南¶
光以期日之迫不暇請於時之賢士大夫自爲之銘¶
<pb:KR4d0040_SBCK_079-7b>¶
曰¶
廓然有容頽然無争&KR0001;蒞之政不煩而成去乆而人¶
益思無求而人莫知年至歸休始終無&KR0220;¶
　　　　書孫之翰墓誌後¶
明道中公在華州光始以太廟齋郎得謁見皇祐中¶
幸與公同在舘閣公於光爲前輩而光服公才仰公¶
徳不敢以同舍期也然粗&KR0014;孰公之爲人元豐二年¶
十一月公弟子崇信令察示光以歐陽公&KR0001;譔公墓¶
誌光讀之怳然如復見公得侍坐於傍也昔蔡伯喈¶
嘗言吾爲碑銘多矣皆有慙徳唯郭有道無媿色耳¶
觀歐陽公此文其言公自&KR0004;仕以美才淸徳為時&KR0001;¶
重在諌院言宫禁事切直無&KR0001;避在陕不飾厨傳凡¶
<pb:KR4d0040_SBCK_079-8a>¶
當官公論不&KR0059;其&KR0001;愛淡然寡&KR0001;好外和而内勁喜¶
言唐事學者終&KR0010;讀史不如一日聞公論此皆光親¶
&KR0001;覩聞當時士大夫&KR0001;共知可謂實録而無愧矣公¶
名高扵世歐陽公以文䧺天下固不待光言而後人¶
信之然&KR0010;月益乆識公者益寡&KR0060;懼後之人見歐陽¶
公之文以為如世俗之銘誌但飾虗美以取悅其子¶
孫耳故冒進越之罪嗣書其末譬猶捧土以培泰山¶
匊水以沃大河彼豈賴此以爲髙深㢤盖志在有以¶
益之不自知非其任也¶
　　　　書孫之翰唐史記後¶
孫公昔著此書甚自重惜嘗别緘其槀扵笥必盥手¶
然後啓之謂家人曰萬一有水火兵刃之急佗貨財¶
<pb:KR4d0040_SBCK_079-8b>¶
盡棄之此笥不可失也每公&KR0059;少間則增損改易未¶
嘗去手其在江東爲轉運使出行部亦以自随過亭¶
傳休止輒修之㑹宣州有急變乗馹遽往不暇挈以¶
俱旣行於後金&KR0092;大火延及轉運&KR0492;含弟子察親&KR0018;¶
其笥避扵沼中島上公在宣州聞之亟還入門問曰¶
唐書在乎察對曰在乃恱餘無&KR0001;問自壮年至于今¶
白首乃成亦未以示人文潞公執政嘗&KR0025;公借之公¶
不與但録姚崇宋璟論以諭之况佗人固不得見也¶
元豐二年察自陽翟来洛陽以其書授光曰伯父平¶
生之志萃於是書朝廷先嘗取之留禁中不出今沒¶
二十餘年家道益衰大懼是書遂散逸不傳於人故¶
録以授子光昔聞公有是書固願見而未之得得之¶
<pb:KR4d0040_SBCK_079-9a>¶
驚喜曰子之貺我兼金不如顧無以爲報請受而蔵¶
之遇同好則傳之異日或廣布於天下使公之志業¶
煒煌於千古庻㡬亦&KR0085;以少報乎¶
　　　　文潞公家廟碑¶
先王之制自天子至于官師皆有廟君子將營宫室¶
宗廟爲先居室爲後及秦非笑聖人蕩滅典禮務尊¶
君卑臣於是天子之外無敢營宗廟者漢世公卿貴¶
人多建祠堂於墓&KR0001;在都邑則鮮焉魏晉以降漸復¶
廟制其後遂著於令以官品爲&KR0001;祀世數之差唐侍¶
中王珪不立&KR0059;廟爲執法&KR0001;糾太宗命有司為之營¶
(太土/御名)以耻之是以唐世貴臣皆有廟及五代蕩析士民¶
求生有&KR0001;未遑禮頽教陊廟制遂&KR0376;宋興夷亂蘇疲¶
<pb:KR4d0040_SBCK_079-9b>¶
乆而未講仁宗皇帝閔羣臣貴極公相而祖禰食于¶
&KR0230;儕扵庶人慶暦元年囙郊祀赦聴文武官依舊式¶
立家廟令雖下有司莫之舉士大夫亦以耳目乆不¶
際往往不知廟之可設扵家也皇祐二年天子宗祀¶
禮成平章事宋公奏言有司不能推述先典明諭上¶
仁囙循顧望遂踰十載縁偷襲弊殊可嗟閔臣嘗因¶
進對屢聞聖言謂諸臣專殖苐産不立&KR0059;廟睿心至¶
意形于歎息盖由古今異冝封爵殊制因疑成憚遂¶
格詔書請下禮官議定制度於是翰林承旨而下共¶
奏請自平章事以上立四廟東宫少保以上三廟其¶
餘器服儀範俟更叅酌以聞是嵗十二月詔如其請¶
旣而在職者違慢相仗迄今廟制卒不立公卿亦安¶
<pb:KR4d0040_SBCK_079-10a>¶
故習常得諉以為辭無肯唱衆爲之者獨平章事文¶
公首奏乞立廟河南眀年七月有詔可之然尚未知¶
築搆之式靡&KR0001;循依至和&KR0004;西鎭長安訪唐廟之存¶
者得杜岐公舊迹止餘一堂四室及旁两翼嘉祐元¶
年始倣而營之三年増置前两廡及門東廡以蔵&KR0021;¶
噐西廡以蔵家譜齋枋在中門之右省牲展饌視滌¶
濯在中門之左庖厨在其東南其外門再重西折而¶
南出四年秋廟成公以入輔出藩未嘗踰時安䖏於¶
洛元豐三年秋留守西都始釁廟而&KR0142;焉一旦授光¶
以家譜予欲志族世之&KR0001;&KR0025;来及廟之&KR0001;由立垂示¶
後昆而爲我叙其事&KR0323;于石光&KR0060;惟公追逺復古率¶
禮興化之盛徳不可以無傳雖自知不文不敢辭謹¶
<pb:KR4d0040_SBCK_079-10b>¶
叙而銘之按譜云文氏之先出陳公子完以謚爲氏¶
與翼祖諱同至秦有丕丕生河東太守教始家平陽¶
其後有韶漢末爲揚州刺史自韶以来世乃可譜韶¶
之六世孫頻爲後魏北絳太守頻曾孫顯儁以别駕¶
&KR0025;北齊髙祖起晉州就覇業戰功名居多終兖州刺¶
史頻之六世孫曰肅曰君洪肅仕隋爲頴川郡丞名¶
列循吏以公直&KR0936;宇文述老卑秩君洪&KR0025;髙祖起晋¶
陽爲右衛&KR0005;軍太子建成餘黨攻宫門君洪首&KR0108;挺¶
出戰沒頻之八世孫曰暉曰播暉相中宗誅張易之¶
奪武后天下歸之唐用&KR0311;人䜛謫死嶠南播有史學¶
官至給事中君洪之曾孫羽爲御史中丞肅之四世¶
孫括爲御史大夫括孫晦爲太子賓客晦兄昕爲義¶
<pb:KR4d0040_SBCK_079-11a>¶
成莭度使皥爲散&KR0016;常侍榮冠當時自顯儁至晦皆¶
有傳見於史其家自平陽或遷太平或遷蒲阪或遷¶
實鼎晦之&KR0025;父昆弟晤為北都留守判官始居介休¶
晤生汾州&KR0153;軍檖檖生館館生澤州録事&KR0153;軍即公¶
之髙祖考也諱浩曽祖考諱某仕後唐厯晉城天池¶
平城三主簿避晉髙祖諱更其氏曰文厯崞太谷二¶
令漢髙祖即位復舊氏更名某漢失天下其支别者¶
自帝於晉陽復事之終嵐州録事&KR0153;軍祖考諱某辟¶
石州幕府棄官歸郷里太宗皇帝平晋陽召之不起¶
以廟諱故復爲文氏考諱某以儒學進厯十三官&KR0001;¶
至以強直勤敏振利攘害名聞逹不可揜判三司開¶
拆磨勘司終主客郎中河東轉運使其治行之詳見¶
<pb:KR4d0040_SBCK_079-11b>¶
於故平章事晏公&KR0153;知政事王公沂譔墓誌及碑公¶
貴朝廷褒榮三代贈官皆至太師中書令兼尚書令¶
爵燕周魏三&KR0038;公廟成澤州府君為苐一室夫人某¶
氏配燕公為苐二室燕&KR0038;太夫人宋氏配周公為苐¶
三室周&KR0038;太夫王氏越&KR0038;太夫人申氏配魏公居東¶
室魏&KR0038;太夫人耿氏魯&KR0038;太夫申氏配公以廟制未¶
僃不敢作主用晉荀安昌公祠制作神板采唐周元¶
陽議祠以元日寒食秋分冬夏至致齊一日又以&KR0137;¶
受詔之四方不常其居乃酌古諸侯載遷主之義作¶
車奉神板以行此皆礼之&KR0025;冝者也其銘曰¶
鬰彼喬木茂于苞根浩彼長川發于浚源矧人之先¶
云誰敢諼天佑有宋誕生哲臣乃斡樞軸乃秉鎔鈞¶
<pb:KR4d0040_SBCK_079-12a>¶
克&KR0117;克諧&KR0098;武&KR0098;文甘&KR0092;有妖悖暴紛囂公往逍遥¶
不日而消仁祖(太上/御名)疾羣心震栗公入宻勿四海清謐¶
出殿方維爲諸侯師以恵以綏不&KR0440;其威至也民悅¶
去也民思其思如何式謡且歌歌政之和在洛爲多¶
謀居之安疇如得民公自汾渚遷于洛滸&KR0098;樂兹土¶
永燕&KR0059;䖏伊水洋洋山木蒼蒼是掄是剫是斷是斵¶
逹于有洛是相是虞是卜是諏是築是捄是植是扶¶
是茨是塗作廟渠渠新廟既成室家是營公曰予居¶
風雨是撫勿侈勿崇予躬是容人痺公堂公曰予康¶
人隘公庭公曰予寜人勿予隘惟子孫是賴人勿予¶
痺惟子孫是利克㳟克儉予履予視俾躬之爲美匪¶
目之爲麗廟堂既闢四室有侐豢牲孔碩導&KR0112;及稷¶
<pb:KR4d0040_SBCK_079-12b>¶
豆&KR0508;旣滌汛掃旣僃旨酒既泲刲牲為饎乃薦乃陳¶
苾苾芬芬祖考欣欣百嘏来臻天錫公祉強明夀愷¶
帝錫公禄崇榮豐泰天匪公&KR0059;公徳是冝帝匪公優¶
公勲是酬公拜稽首揚天子之休思純終始式貽孫¶
子子子孫勿替勿忘時奉丞嘗保公之烈光¶
　　　　書田諫議碑隂¶
光自始學未冠聞故諫議大夫田公當真宗踐阼之¶
&KR0004;求治方急公稽古以&KR0101;今日有獻月有納以賛成¶
咸平盛隆之治&KR0059;心慕仰想見其為人熈寜中始識¶
公之曽孫偃師尉衍因就求觀公之遺文後十餘年¶
衍為武勝軍莭度推官知沈丘縣事以公文集及墓¶
銘相示且命光爲神道碑其墓銘乃故&KR0153;知政事范¶
<pb:KR4d0040_SBCK_079-13a>¶
公&KR0001;爲也范公大賢其言固無&KR0001;苟仐其銘曰嗚呼¶
田公天下之正人也雖復使佗人竭其慕仰之心頌¶
公之美累千万言&KR0014;有過扵此乎光於范公無&KR0014;爲¶
役范公恨不得見田公則田公果何如人㦲光不惟¶
愚陋不學且不爲人作碑銘已乆不敢承命然常怪¶
世人論譔其祖禰之徳業壙中之銘道旁之碑必使¶
二人爲之彼其徳業一也銘與碑奚以異&KR0154;若刻大¶
賢之言既納諸壙又植扵道其爲取信扵永乆豈不¶
無疑乎願審思之脫或可従請附刻扵碑隂之末¶
温國文正公文集卷第七十九¶
<pb:KR4d0040_SBCK_079-13b>¶
