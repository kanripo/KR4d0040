# -*- mode: mandoku-view -*-
#+TITLE: 傳家集
#+DATE: 2015-09-23 10:19:42
#+PROPERTY: LASTPB  <md:KR4d0040_SBCK_026-1a>
#+PROPERTY: JUAN 79


府君墓誌銘¶(熙寕五年作/)¶
魏晉之間薛氏始自蜀徙河東有部曲數千家永嘉¶之
亂保河汾以自固歴劉石苻氏莫能屈姚秦元魏<md:KR4d0040_SBCK_079-1b>¶以來
始出仕為公侯卿相者比肩並起入唐尤盛號¶為甲族
然率因遊宦去郷里惟府君之先至今留居¶河東唐衰
薛氏中㣲曽祖考諱昉不仕祖考諱允恭¶贈諫議大夫
考諱田樞宻直學士右諫議大夫贈太¶尉其行義功烈
<pb:KR4d0040_WYG_077-8b>
皆見於宋宣獻公所為太尉公之碑¶府君諱儀字式之
太尉公之第二子始以父䕃為太¶廟齋郎又除守将作
監主簿太尉公知益州奏府君¶監鳳翔府商稅後徙知
河東府君年少河東士民皆¶郷里長老然素嚴憚府君
不敢干以私府君御之亦¶不失恩義之中以父憂去官
服除知鄠縣徙知安邑¶通判渭州州将武人不能謹廉
州大吏郝正者把其¶隂事招權受賕莫敢詰府君至以
正罪惡言於将請<md:KR4d0040_SBCK_079-2a>¶治之将内窘私以情告府君曰某止
<pb:KR4d0040_WYG_077-9a>
欲去惡吏耳必¶不使及君将亦知府君不欺即移疾以
州事屬府君¶府君乃發正私出塞市馬收案伏法将不
染於辭深¶徳府君且内慙自是悉委事於府君後将知
府君賢¶亦委以事如前将既而某官張君亢除知渭州
或謂¶府君曰君自到渭名雖州佐其實将也張君有材
而¶尚氣到必不為君下彼不可以文法拘也君宜於事¶
一無所與庶幾自免府君喟然歎曰吾推忠信正直¶之
心以事人豈好犯上而專事邪今張君來吾猶是¶心也
<pb:KR4d0040_WYG_077-9b>
使張君賢必不我怨如其不賢吾獲罪亦命而¶已矣豈
可因人而變其守哉及張君至處事有失府¶君力争如
故必當理而後止僚吏皆為之懼張君初<md:KR4d0040_SBCK_079-2b>¶無言久之乃
於廣座謂衆曰亢喜忠義與身俱生遇¶事輒發不能顧
慮故數為小人所陷使為亢佐者皆¶如薛君亢復何患
於是聞者皆服張君之賢而重府¶君之正是時元昊數
寇邊覆軍殺将朝廷患之乃命¶范文正公為鄜延招討
使以張君知鄜州為范公之¶副張公即具奏府君在渭
<pb:KR4d0040_WYG_077-10a>
州所以佐已之状乞移通¶判鄜州朝廷許之而府君母
馮翊郡太君党氏春秋¶高多疾顧戀郷里不肯随諸子
之官府君兄弟用太¶尉公恩得官河中者適皆罷去府
君乃固辭鄜州願¶監河中鹽稅以便親既得請范公遽
上奏曰朝廷從¶薛某之欲於其私固便然甚非張亢求
與共事之意¶乞以薛某還亢仍為徙其兄若弟郷里一
官以慰其<md:KR4d0040_SBCK_079-3a>¶心朝廷即以府君弟俅知河東縣府君鄜州
府君不¶得已之官張君患州城大而處勢卑難以待敵
<pb:KR4d0040_WYG_077-10b>
欲遷就¶伏龜山計功數十萬時虜乗勝深入而州無役
兵欲¶以戰士築之衆咸以為難府君獨以為可張君喜
曰¶薛君謂之可事無不成矣役始興而張君病失音府¶
君外備寇敵内董役事人不知張君之病也城成民¶至
今賴之嵗餘徙知深州遭母憂服除知商州慶歴¶八年
閏月庚戌終於州廨年五十一先是屬縣宰有¶建言商
山産銅請置監鑄錢朝廷下其議轉運使有¶是之者府
君上言朝廷前置阜民監於州境洪崖冶¶鑄鐵錢未數
<pb:KR4d0040_WYG_077-11a>
年鐵已竭其監當廢况又益置銅錢監¶銅産尤薄恐徒
勞費無益請以所得銅於舊監鑄錢<md:KR4d0040_SBCK_079-3b>¶銅竭而止章交上
久不决㑹府君沒宰之說遂行縣¶官之費甚廣而銅尋
竭如府君言宰坐抵罪府君居¶家孝友自幼能屬文始
習律賦語意即高竒驚人然¶不肯從進士舉嘗著蓼蟲
賦以刺世之嗜外物而忘¶其苦者又以為事之當慎者
莫若言動交進名乃著¶五慎文以自儆觀是二文足以
知其志趣矣初娶唐¶氏天章閣待制肅之女生一女適
<pb:KR4d0040_WYG_077-11b>
殿中丞趙士寧又¶娶劉氏左諌議大夫綜之孫又娶李
氏直集賢院建¶中之孫又娶陳氏司農卿宗元之女生
二男長曰昌¶朝繇太子中允監察御史裏行坐正論不
阿黜為大¶理寺丞次曰昌期早卒二女長適祕書省校
書郎張¶煦次早卒昌期将以熙寧五年正月某甲子𦵏
府君<md:KR4d0040_SBCK_079-4a>¶於本縣趙行村請直龍圗閣趙君卨状其治行以
授¶光使為之誌昔者先子嘗獲知於太尉公從兄里佐¶
府君於鄜州幕光亦嘗拜府君於兄舍以是頗知府¶君
<pb:KR4d0040_WYG_077-12a>
之為人府君容貌溫恭而内守堅正不可奪移語言¶無
機巧蔽匿而明察物情其志常在利民而深疾姦¶惡故
所至上官信之僚友親之下民愛之今也幸使¶光誌其
墓光既取趙君之状詮次之又敢私附其所¶知云銘曰¶
迕意宜踈而或以之親阿意宜合而或以之離盖至¶誠
可以待無窮而辭色不過欺一時嗚呼允如薛君¶以忠
信正直為心夫又何施而不宜¶
　　　<md:KR4d0040_SBCK_079-5a>¶駕部貟外郎司馬府君墓誌銘¶(熙寧九年作/)
<pb:KR4d0040_WYG_077-12b>
兄諱某字周卿曽大父諱某大父諱某皆不仕父諱¶某
以通毛詩屢應州舉名升禮部及兄登朝累贈衛¶尉卿
母某氏封某縣太君司馬氏累世聚居食口常¶不減數
十衛尉府君為之長兄年十六衛尉即以家¶事委之衣
食均贍宗族無間言衛尉得以優游自適¶十餘年而終
兄用從父太尉府君䕃補郊社齋郎太尉¶以家事非兄
不能辦未聴從宦後數年乃調逹州通¶川尉州有宣漢
鹽井距州千餘里唯一谿僅通小舟¶可以往來守井吏
<pb:KR4d0040_WYG_077-13a>
恃其險逺大為姦利州遣兄往按¶之因為之區處利害
凡再往返遂革其弊考滿除¶華州司理參軍州将驕貴
數用私欲橈公法兄執不<md:KR4d0040_SBCK_079-6a>¶聴有幕僚性剛戾自将以下
皆惡之共文致其罪俾¶兄鞫之幕僚復上書訟州官皆
獲罪唯兄不染於辭¶人以是益知其公平有驍騎十餘
卒犯罪謀亡去監¶押捕獲之誣云共圗不軌欲殺之以
求功賞州官信¶之謂兄必考掠取服兄不從據實鞫之
皆止杖罪餘¶囚負寃得直者甚衆既而&KR0476;繼母郭氏憂
<pb:KR4d0040_WYG_077-13b>
去官直寃¶者或炷香於頂臂以送之服除授解州聞喜
尉用薦¶者遷大理寺丞知河中府猗氏縣徙閬州新井
縣通¶判鄧均二州先是房州竹山有金谿出金甚多山
谷¶窮僻人跡罕至豪族專其利監司欲命官置場市之¶
皆憚其險辭不行時兄年已踰六十奮曰利其禄而¶避
其勞可乎遂往躋攀崖巘為之經畫條目使公私<md:KR4d0040_SBCK_079-6b>¶俱利
仍每月一按行凡嵗餘乃還均州秩滿徙知梁¶山軍累
官至駕部貟外郎年甫七十體力尚壮即求¶致仕詔補
<pb:KR4d0040_WYG_077-14a>
子廣郊社齋郎廣為虢州盧氏主簿迎兄¶之官以熙寧
八年十二月戊子朔暴得疾已丑終於¶官舍年七十有
三兄為人沈厚寛裕喜慍不形於外¶少時家貧有衣一
笥夜遺火比家人覺狼狽救之笥¶衣已盡兄獨卧不起
家人尤之曰燒衣蕩盡何心尚¶安卧耶兄曰衣已燒矣
起視何益轉枕復寝人皆服¶其度量子孫僕役有過徐
訓諭之不輕罵辱然當官¶公直能知小民情偽吏不敢
以絲毫欺也雖練習律¶令而不為峭刻斷獄必求厭人
<pb:KR4d0040_WYG_077-14b>
心摧抑彊猾扶衛愚¶弱所治職事皆有方略或素號繁
劇者兄處之嘗有<md:KR4d0040_SBCK_079-7a>¶餘暇氣色不動而衆務修舉廷中永
晝寂無人聲其¶下皆畏而愛之久猶見思從仕三十餘
年未嘗有過¶然性恬静不自矜譽故人知之者亦鮮無
所超越循¶常調終身兄亦不憾也其奉養儉素自為布
衣至二¶千石飲啜服用未嘗少異與郷人居和易簡静
故沒¶之日聞者無不歎惜先娶紐氏早終再娶張氏解
州¶助敎震之女柔静慈良宜於族姻封清河縣君治平
<pb:KR4d0040_WYG_077-15a>
四年終於鄧州年五十八子男四人曰齊曰庭曰廣¶曰
房庭虢州虢略尉女四人長適解人樊景讓次適¶陕人
張安仁次二人未嫁皆早夭齊等以熙寧九年¶二月壬
寅奉兄及嫂之喪𦵏於夏川郷先茔之西南¶光以期日
之廹不暇請於時之賢士大夫自為之銘<md:KR4d0040_SBCK_079-7b>¶曰¶
廓然有容頽然無争所蒞之政不煩而成去久而人¶益
思無求而人莫知年至歸休始終無虧¶
　　　贈都官郎中司馬君墓誌銘(嘉祐六年作/)
<pb:KR4d0040_WYG_077-15b>
君諱某其先出自晉安平獻王自周隋之前家涑水之
上至唐仕宦陵夷降在畎畆曽祖諱林祖諱政父諱炳
累世同㸑食口甚衆父兄以君孝謹自㓜以家事委之
君晝夜服勤不遺餘力專以稼穡畜牧致饒給不事竒
衺末業所獲悉以奉六親有餘則及鄉人身無私焉年
三十二以某年月日終某年月日𦵏於涑水南原先待
制府君常歎曰自吾兄之亡而家始貧使天下之民皆
若吾兄之為雖古至治之世何以尚諸惜其無位而才
<pb:KR4d0040_WYG_077-16a>
不大施也夫人李氏同里人年二十八而寡父母欲奪
其志夫家尊章亦遣焉夫人自誓不許惡衣蔬食躬執
勤苦敎畜二子詠里詠不幸早世里登進士第累遷尚
書都官郎中歴典數州贈君官至尚書都官郎中夫人
封永夀縣太君夫人為人孝慈勤儉中外宗族慕仰其
徳一無間言子為二千石極其榮養年八十二以某年
月日終於京師某月日祔於君之墓光不及事君而事
夫人久敢書聞見之實而繫之以銘銘曰
<pb:KR4d0040_WYG_077-16b>
士不得位善無所施勤儉于躬家道以肥宗族是賴郷
黨是師夀之少多命不可移有配有子後¶無棄基淑慝
之效昭然不欺
　　　蘇騏驥墓碣銘(為器之作/)
蘇氏之先出自重黎忿生為周武王司寇封於溫世為
卿士或謂之溫子春秋時蘇子為狄所滅子孫以邑為
氏歴世久逺散之四方在洛陽者秦厲代以口辨顯戰
國世在杜陵者建為漢名将子武使匈奴中十九年不
<pb:KR4d0040_WYG_077-17a>
屈節在武功者綽仕宇文周以明法令為某官子威隋
文帝佐命功臣至唐瓌父子為賢相此其章章尤著者
也周衰溫為晉邑漢屬河内郡隋以河内為懐州維修
武之族不棄其故土留懐州不去公其後焉公諱某字
某曽大父某大父某皆不仕父某贈左司衛率公㓜慷慨
有逺志自力讀書不治家事宗族争笑且怒之曰汝世
農家勤治耕桑以豐衣食汝忽棄業為書生窮餒無日
矣公曽不顧為學益堅早䘮二親哀毁過禮鄉曲稱之
<pb:KR4d0040_WYG_077-17b>
弱冠舉三傳科景徳中契丹南侵河北盗賊蠭起公於
是盡散家財糾合郷曲子弟結以信義扞禦群寇修武
由是獲全大将軍某北征公踵軍門上謁延入與語兵
事大恱即奏偕行至中山㑹契丹圍城甚急用公之䇿
卒拒却之於是天子曰契丹犯塞河北士子躬被甲胄
扞敵有功今天下貢舉巳畢朕憐夫北方賢士大夫不
得以時充貢其皆召試賜第公由是解褐補符離尉縣
多寇盗吏卒單弱公奨訓率厲擒馘七十餘人闔境清
<pb:KR4d0040_WYG_077-18a>
肅改河清主簿考滿吏民羣詣轉運使所請留詔聴更
留成資而去遷遂州録事參軍本道論薦召對擢為大
理寺丞知大名縣事尋除通判州事入朝遷太子中舍
國家㳂前世故事分文武百官為二塗其遷次任使皆
不相參涉有願相移易者聴之以公素善武事加習邊
務遂改供備庫副使知威勝軍事繼興嵐莫石鳳蘷五
州皆著聲績官歴東染院洛苑二副使其在蘷州兼䕫
梓兩路兵馬都監提舉諸州廵檢兵甲賊盗事久之上
<pb:KR4d0040_WYG_077-18b>
表乞朝因言邊防民政諸利害稱旨遷右騏驥副使同
提㸃湖南兩浙刑獄公事年七十四以慶歴二年十月
十三日終於長沙官舍公始雖以學術為文吏而性好
勇有智略晚年夏寇苦邊諸将多敗北無功公聞之歎
曰吾以布衣起家至方伯承兩朝恩渥不可勝紀家近
趙魏粗習兵略今狂虜驕慢侵擾疆場而吾老病不得
荷戈前驅以報萬一非命也夫然卒不得盡其志嗚呼
哀哉夫人張氏先公即世子四人師古果州團練判官
<pb:KR4d0040_WYG_077-19a>
師顔衛州司法參軍夢臣獲嘉縣主簿季子師說及孫
孝先曾孫叔元皆三班借職餘孫若干人㓜未官公之
在荆湖也夢臣為三班奉職以公高年多疾求告省侍
朝廷以武吏求省侍無故事不許乞改文職歸省方許
之行及宛葉間聞䘮因號泣晝夜奔赴凡七日行千三
百里近世宦逺方而沒者子孫多焚其柩以燼歸𦵏相
習為常無譏誚者夢臣獨奮曰為人子孫忍行此豈人
心也哉自長沙數千里奉柩以歸嗚呼其信知義而斷
<pb:KR4d0040_WYG_077-19b>
不與流俗者夫古人稱善人者其身不耀必在子孫豈
信然耶某年月日𦵏於某所先府君之兆夫人張氏祔
光郷邑於公近又久承公之知故其於公之始終治行
也於佗人為悉其諸子以碣文為請光何敢辭謹銘曰
(銘闕/)
　
　
　傳家集巻七十七

<pb:KR4d0040_WYG_078-1a>
欽定四庫全書
　傳家集巻七十八　　　　宋　司馬光　撰
　　誌三
　　　縉雲縣尉張君墓誌銘
故翰林侍讀學士張公有子曰某前公若干年卒殯楚
州後若干年與公偕𦵏襄城時皇祐五年閏月甲申也
其弟大理寺丞光以治行來求銘光獲事侍讀公為日
久又與君之兄弟遊今也不敢以愚陋辭而不為姑譔
<pb:KR4d0040_WYG_078-1b>
次其所聞納諸壙云君字仲倩其世家郷黨見於侍讀
公之碑君性嗜學年十五志節已皦皦出人有從母嫠
居将從其女於保徳軍子㓜不能自致君奮曰人母
子單弱如此於以涉逺我獨何心坐視之邪即白父母
請送父母疑其尚少然聞其言甚恱即遣之君冒盛寒
往返數千里曾不為勞人皆歎其仁而有立以䕃補太
廟齋郎及長調縉雲尉治有聲迹縣有滛祠曰五通人
嚴事之嵗旱君徧禱群祀不及五通吏民以為請君不
<pb:KR4d0040_WYG_078-2a>
得已强往禱且卜之巫曰不吉必無雨比歸雨大至君
笑曰果然雨不雨非妖鬼事也而敢屢為變怪以驚愚
民是不可不除即部吏卒焚滅其祠捽土偶人投江中
嵗亦大熟官滿歸道病或請留傳舍俟愈而行君曰吾
官逺方不獲侍親之左右四年於此矣今幸歸至舍見
吾親而死吾目瞑矣又何可留趣舟而前及楚州卒年
二十八娶袁氏故諌議大夫煒之孫生二男絪試将作
監主簿繼太常寺太祝二女其㓜者早夭初侍讀公有
<pb:KR4d0040_WYG_078-2b>
五子光知其三人焉而不及識君三人者皆甚才然猶
自謂不如也侍讀公沒兄弟寓居汝潁間食口衆無田
宅以自給咸泣曰縉雲在吾屬豈憂此乎言其知力足
賴而不遺其親也嗚呼使顯於朝而老所施設豈若是
而已哉銘曰
苑彼嘉禾煒煒其華實而未碩孰披之柯人之明果胡
夀不遐思而悲者豈伊其家
　　　大理寺丞龎之道墓誌銘(嘉祐八年作/)
<pb:KR4d0040_WYG_078-3a>
龐之道名元魯故相國頴公之元子妣曰嘉興縣君邊
氏其鄉里世系見於頴公之誌天聖中先君與頴公皆
為群牧判官居相近光朝夕與之道遊兄事之之道時
尚㓜性明頴於文辭不待力學而自能讀書初如不措
意已盡得其精要前軰見之皆驚歎光年不相逺自視
如土瓦之望珠玉頴公為廣南東路轉運使奏之道試
祕書省校書郎及為知雜御史又奏守将作監主簿景
祐五年光與之道同登進士第之道簽書懐州判官事
<pb:KR4d0040_WYG_078-3b>
未幾徙知河南縣事縣多豪貴家素號難治之道至繩
案無所避豪貴為之斂手徙簽書河中府判官事後數
年光過河南問於野人曰龐君為治何如曰明而有斷
又問今宰曰不及龐君逺矣乃知野人最不可欺而論
議甚公也頴公為鄜延經略安撫使奏之道書機宜文
字時方用兵文書填委或中宵不得寐頴公入為樞宻
副使欲奏其勞為之求升資之道辭曰将吏有功者願
大人悉奏之元魯不足言也頴公喜而從之久之以大
<pb:KR4d0040_WYG_078-4a>
理寺丞監國子監書庫慶歴七年五月戊寅以疾終年
三十二殯於薦嚴佛舍之道事繼母劉夫人撫畜諸弟
始終無間言及沒哭之皆哀不自勝終頴公之世親友
不敢語及之道語之頴公未嘗不悲慟始光知之道敏
於為學及過河南又得其為政焉其沒也益知之道孝
友之行深矣先娶孫氏故都官貟外郎道之女又娶張
氏今吏部侍郎致仕存之女一女早卒遂無子嘉祐八
年六月壬申弟先英遷之道之柩𦵏於雍丘頴公之墓
<pb:KR4d0040_WYG_078-4b>
側袝以孫氏光為之銘曰
學施於治孝友兼美官不登朝沒纔壮齒如光何人榮
祿及此噫才固不足言直命而已矣
　　　右班殿直傅君墓誌銘(皇祐五¶年作/)
熙寧二年春傅欽之遺光書曰昔我王考材氣過人宦
不遂以沒堯俞幼鞠於王妣以至成人恩隐殊厚堯俞
或以事夜艾未寝王妣常危坐待之及仕而之四方王
妣不見再逾月則憂念氣濇而成癰逮王妣之亡竭堯
<pb:KR4d0040_WYG_078-5a>
俞之泣不足以償癰之血也今将以某月某日舉吾王
考妣之柩𦵏於濟源吾嘗與子同在諫省子幸而知我
必為我銘其墓子苟自謂不能是愛其少頃之勤而使
我抱終已之恨非仁人之為也光讀之愧且懼復書曰
子以義責光光何敢辭然門内之美光不得聞也子為
光敘其事以來光謹條次之則可矣有間欽之以其状
來曰君諱某字寶臣其先大名内黄人世為富家曽祖
考諱思進始讀書為儒祖考諱凝贈虞部貟外郎考諱
<pb:KR4d0040_WYG_078-5b>
世隆以春秋三傳登科官至駕部貟外郎知卭州事始
家於鄆君少通尚書屢舉不中第用親䕃補三班借職
累遷至右班殿直初監澶州酒稅歴齊州離濟賽酒稅
廬州廵檢以事去官後監趙州倉知定州新樂縣復以
事去官已而監博州酒稅以疾罷歸明道元年十月十
日終於家夀六十一君為人忼慨方嚴家之子弟雖甚
愛之不命坐不敢坐其當官明敏果斷在新樂有西山
采木卒二百人謀刼其縣大呼自南門入君率左右操
<pb:KR4d0040_WYG_078-6a>
白挺逆之至則叱使坐卒不意君遽出皆愕不敢動君
因罵之曰餓兵欲奚為捽其為魁者數人杖之各數十
而縱之皆抑首去不敢出聲然不能與世浮沉平視貴
要若無人故所至齟齬且老益窮因發狂疾棄官歸卧
一嵗所忽起召家人與訣語言如平生人乃疑其非狂
也故相國王沂公為諸生家居未與人接君即以公輔
器之已而果然人不知其何用知之也夫人霍氏國子
博士致仕若拙之孫篤於孝慈其父亡夫人未之知獨
<pb:KR4d0040_WYG_078-6b>
視雲烟草木皆慘悽變色泣下不能自止逾月而訃至
後君二十二年年八十一而終男某仕至山南東道節
度推官知磁州昭徳縣事贈工部郎中二女其長者蚤
世㓜適楊氏孫七人長曰堯俞字欽之今為兵部貟外
郎次舜俞郊社齋郎次君俞未仕餘皆早世欽之為諌
官處大議正直無所顧避朝廷不能用其言除知雜御
史欽之固辭不肯拜必求得罪以去知和州聲振天下
嗚呼得非承其祖之風烈邪欽之以夫人嘗至濟源愛
<pb:KR4d0040_WYG_078-7a>
其土風遂𦵏焉銘曰
氣直志剛難進易傷善抑不揚其後必昌皆理之常
　　　府州判官杜君墓誌銘(嘉祐二年作/)
嘉祐二年秋光在京師進士杜知臣涕泣來言曰大人
昔以進士得見於先公又與子遊&KR0496;久今不幸而沒子
為我銘其墓光既吊因辭以不文不敢為知臣固請曰
佗人知臣所不敢請也故惟子之歸光廼曰然則願聞
子先君世系治行之詳知臣退以其状來曰君諱陟字
<pb:KR4d0040_WYG_078-7b>
從聖其先自成都徙長江曽大父禮大父鍔皆不仕父
昭文遂州長史君少好古學無所不闚著化坊三十一
篇言王者以敎化坊民之道慶歴初天子詔諸州皆立
學擇其士之賢有行者為之師州人共推上君君屢舉
進士有司失之卒以三禮釋褐選&KR0526;道尉考滿遷府州
軍事判官力於吏治轉運使提㸃刑獄交章薦之㑹屬
官有以姦贓敗者怨恨反誣訟君坐罷官去君詣闕欲
自理不果遇疾以八月己已終於里舍年五十有七娶
<pb:KR4d0040_WYG_078-8a>
譚氏生三子男知臣女長適卞宗建㓜適姚申皆舉進
士嗚呼杜君觀其所學與所為書其志豈欲如是而止
哉卒無遇以窮斯可哀矣知臣負其䘮歸以其年月日
𦵏某地銘曰
學之也勤守之也専仕進迍邅又不永年嗚呼孰知其
然必歸之天
　　　贈太常博士吳君墓誌銘(嘉祐五年作/)
君之先世家金鄉曽大父諱賁不仕大父諱豫贈太常
<pb:KR4d0040_WYG_078-8b>
丞始𦵏洛陽金谷郷之尹里父諱蒨太平興國中進士
高第以公直材敏立名朝廷數忤權貴由是不得居中
連典大州官至侍御史亦𦵏尹里君諱元亨字子正用
御史遺奏補太廟齋郎遷許州司士參軍選授永康尉
歴河中府法曹參軍馮翊令馮翊華隂以漆沮為境中
間洲上有美田民相與争之五十餘年吏不能决君檄
華隂令㑹境上盡案兩郷之籍徧履其田執度以度之
皆得其實自是民不敢復争時人稱之君為人謹㢘専
<pb:KR4d0040_WYG_078-9a>
以誠長者處官不能飾智巧以媚上故官久不遂官滿
集吏部選除鄰水令還未至家道疾抵知洛陽縣李宋
卿延之縣舍以天聖九年八月某日終年四十一宋卿
主辦其䘮殯於水安佛室夫人聶氏祕閣校理震之女
後君五年長男顥先夫人二年皆不祿獨少男幾復年
未冠及幼女一人相與居家無一金之産幾復於孤貧
中能自刻意為學取進士第今為太常博士知蓬州事
累贈君官至太常博士夫人封仙源縣太君嫁其妹於
<pb:KR4d0040_WYG_078-9b>
北陽令李鵬嘉祐五年秋蓬州将之官泣謂光曰幾復
奉先君夫人之遺體常恐不克續承祭祀今幸有祿秩
室家苟完矣念先君先夫人之久未𦵏痛切不少忘於
心况又逺宦於蜀忍置而去乎将以八月某日𦵏於梁
縣之新豐鄉西成里子與我皆聶氏之甥也先君治行
子皆知之其為我譔銘光曰懼不能堪子之命敢不諾
銘曰
御史之賢顯大於世及君恂恂清徳不墜迨君之終家
<pb:KR4d0040_WYG_078-10a>
旤相繼㣲蓬州之立吳氏幾廢嗚呼以君之慈良而沈
抑不遂宜其有嗣
　　　進士吳君墓誌銘
君諱顥字某其先金鄉人曽祖某贈太常丞祖某侍御
史父某鄰水縣令贈太常博士鄰水府君娶於祕閣校
理聶君某於某為從母鄰水府君之沒也先妣在鄭君
衰絰來入門哭且拜問故又哭先妣命與光處於是時
君年尚未冠為人長大有容觀論議慷慨讀書屬文材
<pb:KR4d0040_WYG_078-10b>
敏過人為進士業已完美先妣歎曰吾妹不幸早䘮其
良人今有是子也吾妹猶有望間二嵗君以疾卒於蒲
阪年二十一先妣聞之哭曰吾妹何負于天使至此極
也已而弟幾復負其䘮殯於汝州佛舍後二十六年幾
復為太常博士乃舉其䘮𦵏于梁縣從鄰水府君之兆
時某年月日也銘曰
特苖之秀未實而朽繫時之逢無有美醜骨兮有歸祭
兮有依下從先人夫又奚悲
<pb:KR4d0040_WYG_078-11a>
　　　清逸處士魏君墓誌銘(嘉祐八年作/)
君諱閑字雲夫世家於陕之東郊父諱野真宗皇帝時
有大名累召終不能起贈著作郎君少喜為詩學鼔琴
不樂仕進一遵著作君之志皇祐二年仁宗皇帝祀明
堂詔天下求遺逸草萊年耆徳茂者知府直史館李公
昭遘薦君再世有高節上嘉之賜號清逸處士嘉祐八
年八月癸未終於家年八十四君自始生至沒當國家
隆盛偃兵無事之時家有舊田廬君謹守而治之朝廷
<pb:KR4d0040_WYG_078-11b>
以著作君之賢復其子孫無有所與以故沛然自足無
衣食之累性不嗜酒謹潔守法度然與人和浮沈閭里
不自摽揭以故其生也人樂與之遊其沒也無謗言府
縣之官或時延禮亦與之往來然未嘗有毫髪之私以
干之其政事失得未嘗納于耳出于口也以故皆愛重
之無厭倦少好養生大要用沖澹自守不以一物累其
心以故視聴步趨能老而不衰嗚呼今之名處士者多
矣或力為竒譎以盗聲名萬一輩幸欲欺愚俗取美官
<pb:KR4d0040_WYG_078-12a>
或交游有位依其名勢乾沒射利以侵漁細民若是者
雖不仕又足賢乎然則能保其福樂而免於過咎有如
君者凡幾人耶君三娶曰臧氏曰趙氏曰皇甫氏子男
一人曰樵女三人適進士梁軫張震左侍禁張宏孫男
二人曰潜曰澤先僕射與著作君相愛如昆弟光拜君
於髫齓之年今也其孤将以某年月日𦵏君於某地來
求銘光何敢辭銘曰
天長不息兮地大無疆人寓其中兮細於毫芒奪攘紛
<pb:KR4d0040_WYG_078-12b>
糾兮非愚則狂惟君之生兮遭世寧昌依承先徳兮曄
然有光笥有餘衣兮廪有餘糧養生以理兮行已有方
居不煩人兮遊不出郷逍遥自適兮既夀而康視彼公
侯兮金朱煌煌憂勞沒齒兮或罹咎殃為得孰多兮為
謀孰長
　　　鄆州處士王君墓誌銘(嘉祐六年作/)
至和中光從故丞相龎公鎮鄆州公¶命光典州學學生
王大臨通經有行誼光特愛重之後十五年王生來見
<pb:KR4d0040_WYG_078-13a>
光於京師曰大臨将以今年某月某日𦵏其親於須城
縣長山之麓子為我銘其墓光辭以拙於文生曰大臨
逺來非有佗故唯銘之求朝士大夫以百數大臨無所
諂唯子之歸子何得拒之光愧其言不敢辭因曰然則
願聞先子之行生乃出其邑人試祕書省校書郎梁君
燾之状以授光曰君諱惟徳字輔之始為童子父行戍
於蜀君侍大父母撫諸弟以孝友聞其治家如成人大
父母終君親負土成墳終䘮不嘗酒肉父自蜀歸家益
<pb:KR4d0040_WYG_078-13b>
富父好散施君竭力以助之有所與必稱父命以致之
嘗舉三禮一試於禮部不中格喟然歸不復就舉專以
養親治經為事著禮說二十巻性溫厚喜𨗳人為善鄉
里謂之王君子有闘者君徐以義理辨告皆恱曰君子
幸敎我我何敢違即解去不復詣吏年若干病亟歎曰
死生有命恨不得終為子之道以天聖五年¶十一月辛
亥終再娶皆楊氏其後夫人贈職方貟外郎旦之女也
能成君之志順適舅姑使之終身無憂慍之容及老寝
<pb:KR4d0040_WYG_078-14a>
疾每祭祀猶强起執事年若干以嘉祐五年十二月已
巳終子男五人長曰大順今為剡縣主簿次未名次大
同皆早世次宗道次大臨女二人長適大學館學究劉
應祥次亦早世君既沒家甚貧大臨以善講解為諸生
師月受俸於州學錢二千積而不用滿三十萬乃舉兩
世之柩而𦵏之光不及見君知其為人以其子之賢與
梁君之言於是乎銘銘曰
孝乎親友于其弟家有餘施及鄉里人恱其敎稱為君
<pb:KR4d0040_WYG_078-14b>
子嗚呼是亦為政奚必仕
　　　玉城縣君楊氏墓¶誌銘
夫人姓楊氏故尚書工部郎中直史館韓公之配也公
之世系事業龍圖閣直學士郭公誌之矣夫人之先在
唐為盛族居靖恭坊五代之亂衣冠之緒零落殆盡唯
靖恭楊氏徙家于吴世有顯人迄今不絶考諱蛻仕至
尚書司封郎中精於吏治所至著聲迹始韓公娶夫人
之姊生男鑑鐸及二女不幸早世公曰楊氏名族吾既
<pb:KR4d0040_WYG_078-15a>
謀於宗而卜於廟矣不可易也廼復請昏於夫人夫人
年若干歸韓氏生男鎮鉞初封真定後更封玉城縣君
為人慈和淵静不喜聲味自少及長家人伺其動靜語
黙皆有常度未嘗移也其撫視六子衣服飲食無絲毫
簿厚六子亦相與親愛如一雖中外族婣莫知其為異
母也年三十九而䘮韓公三年不茹葷自是閉閤深居
日誦佛書不復有自虞樂之意年五十以至和元年三
月乙亥終其五月壬申祔于公之墓時鑑為某官鎮為
<pb:KR4d0040_WYG_078-15b>
某官鐸為某官鉞已前卒鐸與光遊素久因状夫人之
行命光為之銘光不得辭曰
允矣夫人徳則均一而行有常邪承祖之休宜于夫家
而夀不将邪福祿當有餘而更不足子孫其昌邪
　　　彭城縣君劉氏墓誌銘(嘉祐五年作/)
嘉祐五年某月日太常博士知蓬州事吳君幾復祔其
祖妣彭城縣君劉氏于祖考御史府君之墓始夫人之
沒蓬州生二年矣比冠而父母兄皆即世家至貧漂泊
<pb:KR4d0040_WYG_078-16a>
汝洛間嘗記幼時聞其兄言夫人之殯在京師廣濟佛
寺已而舉進士及第乃求所以廣濟佛寺者凡有二焉
在城之東西往問夫人之殯皆莫能知蓬州刻志求之
積年不置一旦至西寺有僧老矣忽來訊曰君非鄰水
令吳君之子邪曰然僧曰去三十載之前吳君殯其母
夫人于是某為童子手親塗之某亦吳姓也故能識之
因指視其處蓬州未之敢信周視其塗圮剝且盡所餘
如掌而鄰水府君之題識存焉乃奠而哭之又數年然
<pb:KR4d0040_WYG_078-16b>
後得合𦵏於洛陽之金谷鄉自始沒至𦵏四十二年矣
噫㣲是孫也則夫人之柩其復得邪露殯積久而題識
獨存豈非鄰水府君自悼其不幸未𦵏而天隂相之邪
乃知誠孝可以動鬼神信矣御史府君諱某鄰水府君
諱某夫人平生行事不可復見其先單父人父為尚書
郎云¶¶銘曰
夫人既<md:KR4d0040_SBCK_079-8a>¶終吳氏<md:KR4d0040_SBCK_079-8b>¶中㣲四¶¶¶¶¶¶十餘年乃得其歸孝孫有立神
實告之
<pb:KR4d0040_WYG_078-17a>
　　　程夫人墓誌銘(治平三年作/)
治平三年夏蘇府君終於京師光往弔焉二孤軾轍哭
且言曰某将奉先君之柩終𦵏於蜀蜀人之祔也同壟
而異壙日者吾母夫人之𦵏也未之銘子為我銘其壙
光固辭不獲命因曰夫人之徳非異人所能知也願聞
其略二孤奉其事状拜以授光光拜受退而次之曰夫
人姓程氏眉山人大理寺丞文應之女生十八年歸蘇
氏程氏富而蘇氏極貧夫人入門執婦職孝恭勤儉族
<pb:KR4d0040_WYG_078-17b>
人環視之無絲毫鞅鞅驕倨可譏訶状由是共賢之或
謂夫人曰若父母非乏於財以父母之愛若求之宜無
不應者何為甘此&KR0188;糲獨不可以一發言乎夫人曰然
以我求於父母誠無不可萬一使人謂吾夫為求於人
以活其妻子者将若之何卒不求時祖姑猶在堂老而
性嚴家人過堂下履錯然有聲已畏獲&KR1255;獨夫人能順
適其志祖姑見之必說府君年二十七猶不學一旦慨
然謂夫人曰吾自視今猶可學然家待我而生學且廢
<pb:KR4d0040_WYG_078-18a>
生奈何夫人曰我欲言之久矣惡使子為因我而學者
子苟有志以生累我可也即罄出服玩鬻之以治生不
數年遂為富家府君由是得専志於學卒成大儒夫人
喜讀書皆識其大義軾轍之幼也夫人親敎之常戒曰
汝讀書勿効曹耦止欲以書自名而已每稱引古人名
節以勵之曰汝果能死直道吾無戚焉已而二子同年
登進士第又同登賢良方正科目宋興以來唯故¶資政
殿大學士吳公育與軾制䇿入三等轍所對語尤切直
<pb:KR4d0040_WYG_078-18b>
驚人繇夫人素勗之也若夫人者可謂知愛其子矣始
夫人視其家財既有餘廼歎曰是豈所謂福哉不已且
愚吾子孫因求族姻之孤貧者悉為嫁娶振業之郷人
有急者時亦賙焉比其沒家無一年之儲夫人以嘉祐
二年四月癸丑終於鄉里其年十一月庚子𦵏某地年
四十八軾登朝追封武陽縣君凡生六子長男景山及
三女皆早夭幼女有夫人之風能屬文年十九既嫁而
卒嗚呼婦人<md:KR4d0040_SBCK_079-9a>¶柔順足以睦其族智能足以齊其家斯已
<pb:KR4d0040_WYG_078-19a>
賢矣况如夫人能開發輔𨗳成就其夫子使皆以文學
顯重¶於天下非識慮高絶能如是乎古之人稱有國有
家者其興衰無不本於閨門今於夫人益見古人之可
信也銘曰
貧不以汚其夫之名富不以為其子之累知力學可以
顯其門而直道可以榮於世勉夫敎子底於光大夀不
充徳福宜施於後嗣
　　　敘清河郡君(元豐六年作/)
<pb:KR4d0040_WYG_078-19b>
清河郡君張氏冀州信都人禮部尚書致仕存之女端
明殿學士司馬光之妻也年十六適司馬氏夫登朝封
清河縣君及為學士改郡君年六十元豐五年正月壬
子晦終於洛陽三月辛巳晦𦵏涑水先塋君性和柔敦
實自始嫁至於瞑目未嘗見其有忿懥之色矯妄之言
人雖以非意侵加黙而受之終不與之辨曲直已亦不
復貯於懐也上承舅姑旁接娣姒下撫甥姪莫不恱而
安之御婢妾寛而知其勞苦無妬忌心嘗夜濯足婢誤
<pb:KR4d0040_WYG_078-20a>
以湯沃之爛其一足君批其頰數下而止病足月餘方
愈故其沒也自族&KR0666;至於厮養無親踈大小哭之極哀
久而不衰咸出於惻怛非外飾也内外無一人私議其
短者兹豈聲音笑貌之所能致邪平居謹於財不妄用
自奉甚約及余用之以賙親戚之急亦未嘗吝也始余
為學官笥中衣無幾一夕盗入室盡巻以去時天向寒
衾無纊絮客至無衫以見之余不能不歎嗟君笑曰但
願身安財須復有余賢其言為之釋然近世墓皆有誌
<pb:KR4d0040_WYG_078-20b>
刻石摹其文以遺人余以為婦人無外事有善不出閨
門故止敘其事存於家庶使後世為婦者有所矜式耳
　　　華隂侯仲連墓誌銘(熙寧二年作/)
華隂侯仲連字齊賢魏恭憲王元佐之曽孫郇國公允
成之孫遂昭裕公宗顔之長子母曰太原郡君郭氏初
除右内率府副率歴率府率右千牛衛将軍右監門衛
大将軍英宗即位遷右武衛大将軍撫州刺史今上即
位遷右羽林軍大将軍辰州團練使侯㓜不好弄長而
<pb:KR4d0040_WYG_078-21a>
樂善學尤精於漢書昭裕公素好學喜為詩藏書萬巻
侯能嗣承其志目其詩曰貽慶集熙寧二年五月戊子
以疾終享年三十有六上為之輟視朝一日追贈華州
觀察使封華隂侯夫人長安縣君劉氏男二人長曰士
轡蚤卒㓜曰士頖右内率府率女六人四早卒二未嫁
以某年十一月癸酉𦵏永安縣銘曰
昭裕愛子以詩書敎名而藏之志在則傚能守富貴為
諸侯孝
<pb:KR4d0040_WYG_078-21b>
　　　右屯衛大将軍令邦墓誌銘(熙寧二年作/)
右千牛衛大将軍令邦字安國冀康孝王惟吉之曾孫
丹陽僖穆王守節之孫右龍武軍大将軍隴州防禦使
世符之子也母曰南陽縣君張氏将軍生五年除太子
内率府副率英宗即位遷右監門率府率今上踐阼遷
右千牛衛将軍熙寧二年五月甲午遇疾卒年十九贈
右屯衛大将軍治平初英宗詔宗子無㓜長皆就學差
其年為大中小三品各置師以敎之将軍時年十二從
<pb:KR4d0040_WYG_078-22a>
父南康修孝王愛其才性命為小學録以表率群兒及
年十五以新制試孝經論語於大宗正司二宗正以其
誦習&KR0496;精屢稱歎之将軍起謝不敏拜於牀下衆益美
其警悟而不伐遂升中學授左氏春秋将軍事親至孝
有疾至焚香於臂以禱請然親有過未嘗不諌争其所
為得禮義類皆如此不幸早世識之者無親疎共惜之
二子男未名而卒女尚幼是嵗十一月癸酉𦵏於永安
縣銘曰
<pb:KR4d0040_WYG_078-22b>
學則敏行則孝志業¶修宜逺到命不融衆所悼
　　　仁和縣君潘氏墓誌銘(熙寧二年作/)
皇從姪右武衛大将軍蓬州刺史令超之夫人曰仁和
縣君潘氏故鄭王美之曽孫平州刺史惟熙之孫閤門
祇候仁矩之子生十六年以選歸於蓬州使君封仁和
縣君熙寧二年八月已未疾以卒享年二十有四生五
子男子翺右内率府副率次二男未名二女早夭銘曰
太勲之門克生令孫歸於帝族禀命天昏款文幽石以
<pb:KR4d0040_WYG_078-23a>
識塋園
　　　皇從姪右屯衛大将軍士虬墓記(熙寧二年作/)
右千牛衛将軍士虬右武衛¶大将軍果州團練使齊安
郡公仲郃之子贈安化軍節度觀察留後高宻郡公宗
望之孫贈安逺軍節度使同中書門下平章事宻國公
允言之曽孫也母曰安康縣君李氏将軍生五嵗以例
賜名除右内率府副率明年遷右監門率府率今上踐
阼遷右千牛衛将軍㓜而秀慧不嬉戯異於常兒七嵗
<pb:KR4d0040_WYG_078-23b>
始就學授孝經孜孜不捨晝夜敎授劉仲章老儒生嘗
於廣坐問之曰将軍誦孝經果有何得對曰事親孝故
忠可移於君居家理故治可移於官此其所得也仲章
驚歎曰異日成長必為徳器數年愈自修立有成人之
風親親尊尊動皆應法問安視膳朝夕無倦不幸遇疾
以熙寧二年五月丙戌卒年十二宗室共嗟惜之朝廷
贈右屯衛大将軍其年十一月癸酉𦵏永安縣謹記
　傳家集巻七十八

<pb:KR4d0040_WYG_079-1a>
欽定四庫全書
　傳家集巻七十九　　　　宋　司馬光　撰
　　碑
　　　河東節度使守太尉開府儀同三司潞國公文
　　　　公先廟碑¶(嘉祐二年作/)
先王之制自天子至於官師皆有廟君子将營宫室¶宗
廟為先居室為後及秦非笑聖人蕩滅典禮務尊¶君卑
臣於是天子之外無敢營宗廟者漢世公卿貴¶人多建
<pb:KR4d0040_WYG_079-1b>
祠堂於墓所在都邑則鮮焉魏晉以降漸復¶廟制其後
遂著於令以官品為所祀世數之差唐侍¶中王珪不立
私廟為執法所糾太宗命有司為之營¶構以恥之是
以唐世貴臣皆有廟及五代蕩析士民¶求生有所未遑
禮頽敎侈廟制遂絶宋興夷亂蘇疲<md:KR4d0040_SBCK_079-9b>¶久而未講仁宗皇
帝閔群臣貴極公相而祖禰食於¶寝儕於庶人慶歴元
年因郊祀赦聴文武官依舊式¶立家廟令雖下有司莫
之舉士大夫亦以耳目久不¶際往往不知廟之可設於
<pb:KR4d0040_WYG_079-2a>
家也皇祐二年天子宗祀¶禮成平章事宋公奏言有司
不能推述先典明諭上¶仁因循顧望遂踰十載緣偷襲
弊殊可嗟憫臣嘗因¶進對屢聞聖言謂諸臣専殖第産
不立私廟睿心至¶意形於歎息盖由古今異宜封爵殊
制因疑成憚遂¶格詔書請下禮官儒臣議定制度於是
翰林承㫖而下共¶奏請自平章事以上立四廟東宫少
保以上二廟其¶餘器服儀範俟更參酌以聞是歳十二
月詔如其請¶既而在職者違慢相仗迄今廟制卒不立
<pb:KR4d0040_WYG_079-2b>
公卿亦安<md:KR4d0040_SBCK_079-10a>¶故習常得諉以為辭無肯唱衆為之者獨平
章事文¶公首奏乞立廟河南明年七月有詔可之然尚
未知¶築搆之式靡所循依至和初西鎮長安訪唐廟之
存¶者得杜岐公舊迹止餘一堂四室及旁兩翼嘉祐元¶
年始倣而營之三年增置前兩廡及門東廡以藏祭¶器
西廡以藏家譜齋枋在中門之右省牲展饌視滌¶濯在
中門之左庖厨在其東南其外門再重西折而¶南出四
年秋廟成公以入輔出藩未嘗踰時安處於¶洛元豐三
<pb:KR4d0040_WYG_079-3a>
年秋留守西都始釁廟而祀焉一旦授光¶以家譜曰予
欲志族世之所從來及廟之所由立垂示¶後昆而為我
敘其事欵於石光竊惟公追逺復古率¶禮興化之盛徳
不可以無傳雖自知不文不敢辭謹<md:KR4d0040_SBCK_079-10b>¶敘而銘之按譜云
文氏之先出陳公子完以諡為氏¶與翼祖諱同至秦有
丕丕生河東太守敎始家平陽¶其後有韶漢末為揚州
刺史自韶以來世乃可譜韶¶之六世孫頻為後魏北絳
太守頻曽孫顯儁以别駕¶從北齊高祖起晉州就霸業
<pb:KR4d0040_WYG_079-3b>
戰功居多終兖州刺¶史頻之六世孫曰肅曰君洪肅仕
隋為潁川郡丞名¶列循吏以公直抗宇文述老卑秩君
洪從高祖起晉¶陽為右衛将軍太子建成餘黨攻宫門
君洪首奮挺¶出戰沒頻之八世孫曰暉曰播暉相中宗
誅張易之¶奪武后天下歸之唐用仇人讒謫死嶠南播
有史學¶官至給事中君洪之曾孫羽為御史中丞肅之
四世¶孫括為御史大夫括孫晦為太子賔客晦兄昕為
義<md:KR4d0040_SBCK_079-11a>¶成節度使皡為散騎常侍榮冠當時自顯儁至晦皆
<pb:KR4d0040_WYG_079-4a>
有傳見於史其家自平陽或遷太平或遷蒲阪或遷¶實
鼎晦之從父昆弟晤為北都留守判官始居介休¶晤生
汾州參軍檖檖生館館生澤州錄事參軍即公¶之高祖
考也諱沼曽祖考諱某仕後唐歴晉城天池¶平城三主
簿避晉高祖諱更其氏曰文歴崞太谷二¶令漢高祖即
位復舊氏更名某漢失天下其支别者¶自帝於晉陽復
事之終嵐州錄事參軍祖考諱某辟¶石州幕府弃官歸
鄉里太宗皇帝平晉陽召之不起¶以廟諱故復為文氏
<pb:KR4d0040_WYG_079-4b>
考諱某以儒學進歴十三官所¶至以彊直勤敏振利攘
害名聞達不可揜判三司開¶拆磨勘司終主客郎中河
東轉運使其治行之詳見<md:KR4d0040_SBCK_079-11b>¶於故平章事晏公參知政事
王公沂譔墓誌及碑公¶貴朝廷褒榮三代贈官皆至太
師中書令兼尚書令¶爵燕周魏三國公廟成澤州府君
為第一室夫人某¶氏配燕公為第二室燕國太夫人宋
氏配周公為第¶三室周國太夫人王氏越國太夫人申
氏配魏公居東¶室魏國太夫人耿氏魯國太夫人申氏
<pb:KR4d0040_WYG_079-5a>
配公以廟制未¶備不敢作主用晉荀安昌公祠制作神
板采唐周元¶陽議祠以元日寒食秋分冬夏至致齋一
日又以或¶受詔之四方不常其居乃酌古諸侯載遷主
之義作¶車奉神板以行此皆禮之從宜者也其銘曰¶
鬱彼喬木茂於苞根浩彼長川發於浚源矧人之先¶云
誰敢諼天佑有宋誕生哲臣乃斡樞軸乃秉鎔鈞<md:KR4d0040_SBCK_079-12a>¶克釐
克諧允武允文甘陵有妖悖暴紛囂公往逍遥¶不日而
消仁祖搆疾群心震栗公入宻勿四海清謐¶出殿方
<pb:KR4d0040_WYG_079-5b>
維為諸侯師以恵以綏不廢其威至也民恱¶去也民思
其思如何式謠且歌歌政之和在洛為多¶謀居之安疇
如得民公自汾渚遷於洛滸允樂兹土¶永燕私處伊水
洋洋山木蒼蒼是掄是剫是斷是斵¶達於有洛是相是
虞是卜是諏是築是捄是植是扶¶是茨是塗作廟渠渠
新廟既成室家是營公曰予居¶風雨是撫勿侈勿崇予
躬是容人庳公堂公曰予康¶人隘公庭公曰予寧人勿
予隘維子孫是賴人勿予¶庳維子孫是利克恭克儉予
<pb:KR4d0040_WYG_079-6a>
履予視俾躬之為美匪¶目之為麗廟堂既闢四室有侐
豢牲孔碩𨗳黍及稷<md:KR4d0040_SBCK_079-12b>¶豆籩既滌汛掃既備㫖酒既泲刲
牲為饎乃薦乃陳¶苾苾芬芬祖考欣欣百嘏來臻天錫
公祉彊明夀愷¶帝錫公祿崇榮豐泰天匪公私公徳是
宜帝匪公優¶公勲是醻公拜稽首揚天子之休思純終
始式貽孫¶子子子孫孫勿替勿忘時奉烝嘗保公之烈
光¶
　　　户部侍郎周公神道碑(治平四年作/)
<pb:KR4d0040_WYG_079-6b>
周以國為氏漢魏以來世有顯人公之先家於益都曾
祖考諱仁貴不仕祖考諱子元舉三禮登科為深州司
法參軍契丹覆深州舉室罹禍朝廷哀之贈大理寺丞
祖妣田氏追封仙遊縣太君考諱圭時適在外得免朝
廷賜以官終太子中舍累贈尚書左僕射妣李氏累封
常山縣太君公諱沆字子真舉進士一上中第除膠水
縣主簿初試吏事精敏如素習上下稱其能徙諸城主
簿用蔡文忠公薦遷鎮海軍節度推官知勃海縣濵州
<pb:KR4d0040_WYG_079-7a>
大吏恃府勢築室鄣民居害其出入民訴縣以十數前
令莫敢直公立表撤室收吏扺罪豪猾惕息嵗餘召入
改著作佐郎縣民詣轉運使杜祁公請留祁公為奏詔
許之㑹公以母老疾求監青州稅尋以憂去職服除知
嘉興縣趙元昊擾西陲詔近臣舉可通判陜西諸州者
富丞相時知制誥以公名聞擢通判鳳翔府以權發遣
鹽鐵判官召還改江西轉運判官公固辭願得近鄉里
一官以謀𦵏乃改知沂州過京師入對言事仁宗善之
<pb:KR4d0040_WYG_079-7b>
賜服銀緋到官數月召還為開封府推官俄遷判官㑹
湖南蠻唐盤二族殺掠居民官軍討之數不利有詔本
路遣人招撫蠻輒殺之乃以公為轉運使委之經畫辭
行仍服金紫公至上言蠻驟勝方驕未易懐服宜須秋
冬進兵擊之蠻地險氣毒其人驍悍善用鋋盾北軍不
能與之确請選邕宜融三州澄海忠敢知其山川習其
伎藝者三千人入𢷬巢穴餘兵絡山足出則獵取之俟
其勢窮力屈然後可招撫也朝廷用其䇿二族皆降湖
<pb:KR4d0040_WYG_079-8a>
南遂平是時軍旅暴興運路險澁公隨宜區處資粮豐
給而民不疲病召為度支判官行未至復加直史舘知
潭州兼荆湖南路安撫使先是北軍戍湖南山谿者或
期年或再期乃代去再期者多死瘴癘公奏以為不均
請皆以期年為斷所生全甚衆歸朝除河東路轉運使
自慶歴以來河東行鐵錢民多盗鑄吏以峻法懲之抵
罪者日繁終不能禁公乃命高估鐵價盗鑄者無利不
禁自息入為度支副使儂智高冦掠廣南既敗走詔以
<pb:KR4d0040_WYG_079-8b>
公為西路安撫使天子以嶺南地惡命公非賊所殘州
縣不必往公曰天子之命至仁也然逺民新罹荼毒余
敢不究宣天子之澤以面慰之乎遂徧行州縣雖窮僻
無不到者民避賊多棄田里逺去吏¶以常法滿半歳不
還者皆聴人占佃公曰是豈與凶年¶逃租役者同乎奏
更延期一年召使復業有巳¶為人占佃者皆奪¶還之仍
免其一年租三年役貧者縣官貸以種粮由是嶺南民
復安集又奉使契丹還加天章閣待制為陜西都轉運
<pb:KR4d0040_WYG_079-9a>
使未幾改河北初河自横隴西徙趨徳博後十餘年¶又
自商胡西徙趨恩冀朝廷皆以功大遂不復塞有李仲
昌者建議請自商胡口下鑿六塔渠引河東注横隴故
道用功省而利大詔遣使者與公行視利害公上言國
家近議塞商胡計用薪蘇一千六百四十五萬役工五
百八十三萬今仲昌奏塞六塔計用薪蘇三百萬共是
一河其塞之工力不容若是之殊盖仲昌故為小計以
求興役殆非事實又即日河水廣二百餘步六塔渠廣
<pb:KR4d0040_WYG_079-9b>
四十餘歩必不能容且横隴下流自河徙以來填閼成
高陸其西隄粗完東隄或在或亡前日六塔水㣲通分
太河之水曽不及十分之三濵水之民䘮業者已三萬
餘户就使如仲昌言全河東注必横潰汎濫齊博徳棣
濵五州之民皆為魚鼈食矣今自六塔距海不啻千餘
里若果欲壅河使東宜先治水所過兩隄使皆高厚仍
備置吏兵分守其地多積薪蘇以防衝决乃可為也然
其勞費甚大恐未易可辦以臣度之六塔實不可塞朝
<pb:KR4d0040_WYG_079-10a>
廷卒用仲昌議塞之既塞不終朝復决齊博等州果大
被水害朝廷乃竄仲昌於嶺南諸阿附其議者亦扺罪
衆始知公議為是公又上言民罹水災皆結廬隄冡粮
乏可哀臣欲輒發近倉賑之顧大恩當自上出臣不敢
竊取為名願亟遣使者案視收恤之朝廷從之未幾徙
河東都轉運使踰年遷龍圗閣直學士知慶州兼環慶
路經略安撫使邉民多䦨出塞販青鹽抵重法公請損
官鹽之價犯者稍衰入判三班監兵部太常寺通進銀
<pb:KR4d0040_WYG_079-10b>
臺司仁宗山陵為鹵簿使又以遺留物奉使契丹公以
二使皆有厚賚不欲専之因託以力不能兼辭使契丹
不行士大夫美之英宗初即位契丹遣使賀乾元節公
為館伴詔取書入置柩前使者固請見上曰取書非故
典也上以方衰絰不許使者執書不肯授閤門公曰昔
北朝有䘮南使至栁河而還今朝廷重鄰好聴君前至
京師達命於先帝恩禮厚矣奈何更以取書為嫌乎使
者立授書是時朝廷未知契丹主之年公從容雜佗語
<pb:KR4d0040_WYG_079-11a>
以問使者使者出不意&KR0205;以實對既而悔之相顧愕眙
曰今復應兄事南朝矣頃之遷樞宻直學士知成徳軍
兼真定府路安撫使土俗多棄親事浮圖公案籍閱其
不知法者皆斥還其家凡斥數千人在真定數年以疾
辭位治平四年以户部侍郎致仕其年八月丁未朔薨
於公家年六十九公為人荘重動止皆有法不妄笑語
居家孝友甚至而當官謹嚴始終如一鉏姦衛良摧彊
撫弱去嘉興二十年人有過其縣聞民間猶思咏之以
<pb:KR4d0040_WYG_079-11b>
為前後無有罷潭州民遮道不得行公諭解不能却乃
旋鞚而南曰當與汝歸耳衆喜奔呼争先道稍開躍馬
北去追至境者尚數百人與僚佐議事其言當者立從
之不當不面斥其短徐曰某意欲如此為安衆亦不能
易也所部官屬有罪先以好言諭之不變乃誚責之懼
而自改者盖十七八苟尚不變乃案致於法猶為虧除
不盡繩也有死於官下其家孤貧不能自歸者必為賻
斂衛送或無歸者則為存處立生業嫁其女誨其子弟
<pb:KR4d0040_WYG_079-12a>
視如親戚故人始望其貌皆懔然畏之久而求其心乃
知實仁厚長者也先娶王氏再娶劉氏封彭城郡君皆
先公即世三男莘将作監主簿百藥大理寺丞常大理
評事二女適太常博士榮安道來安令江懋簡公薨之
嵗十月已酉𦵏於先塋百藥暨常欲刻碑臨道俾異日
郷人皆得瞻公之墓不忘公之徳請館閣校勘梁君燾
状公之功行以授光命為之銘光昔通判并州事事公
於河東雖自知無文不敢終辭銘曰
<pb:KR4d0040_WYG_079-12b>
古之君子徳盛道尊望之儼然即之也溫公正衣冠嚴
不可干施之於政乃仁乃寛吏畏而悛民思不諼款銘
垂美以告後昆
　　行狀
　　　故處士贈都官郎中司馬君行状
　　　　曾祖林祖政父炳皆不仕
君諱沂陜州夏縣涑水鄉高堠里人其先出於晉安平
獻王至征東大将軍陽始𦵏於河東安邑涑水之南後
<pb:KR4d0040_WYG_079-13a>
魏孝文帝太和中分安邑為夏縣遂為夏縣人自唐以
來仕宦陵夷降在畎畝然累世兄弟未嘗異居故家之
食口甚衆而生業素薄無以贍之君㓜而孝謹諸父兄
悉以家事委之君於是治田疇繕園圃修䦨笠完圂倉
雖有傭保必以身先之使莫敢不盡力者夜則側板而
枕之寐不熟輒寤當是時田不加廣而家用饒又未嘗
為商賈竒衺之業一出於田畜而已諸父兄皆醉飽安
佚而君無故不親酒肉遇鄉人之匱乏者或解衣以濟
<pb:KR4d0040_WYG_079-13b>
之年三十二以景徳三年十二月丙子終於家某年月
日𦵏於南原待制府君常歎曰自吾兄之亡而家遂貧
豈所以資生之具减於昔日勤惰不同而已矣嗚呼使
天下之民皆若吾兄之為雖古治世何以加惜其無位
而才不大施也夫人李氏同里人年二十八而寡二男
詠里及一女皆㓜詠女尋又卒父母欲奪其志夫家尊
章亦遣焉夫人自誓不許惡衣蔬食躬執勤苦使里之
四方就學姑李氏老且病常卧一榻扶然後起哺然後
<pb:KR4d0040_WYG_079-14a>
食夫人左右就養未嘗小失其意如是積年以至於沒
無懈倦之色既而里登進士第迎夫人之官夫人自㓜
未嘗與其母别至是思慕成疾久之方愈里累遷為尚
書都官郎中歴典數州贈君官至尚書都官郎中夫人
封永夀縣太君夫人為人慈柔勤儉中外宗族咸慕仰
之始終一無間言子為二千石極其榮養年八十三以
嘉祐五年九月甲寅終於京師其年十一月壬寅祔於
君之墓光不及事君而及事夫人故得書其聞見之實
<pb:KR4d0040_WYG_079-14b>
以請於今之徳行文辭為人信者以表其墓庶幾得於
不朽而子孫有所法則焉謹状
　　墓表
　　　贈比部郎中司馬君墓表(天聖元年/三月作)
兄諱某字嘉謨陜州夏縣人其先宗支所自出見於祖
墓碣曾祖諱某祖諱某父諱某皆不仕兄為人謹厚孝
於親友於兄弟自㓜及長無子弟之過不幸生二十八
年以天禧四年六月辛夘終於家夫人同縣王氏進士
<pb:KR4d0040_WYG_079-15a>
禹之女長男未名而夭次男京生未踰歳而兄沒夫人
年尚少自誓不嫁京既長以叔祖天章府君䕃入官為
人彊直幹敏所至吏民稱之由是累遷尚書駕部貟外
郎通判潞州軍州事贈兄官至比部郎中夫人享榮祿
之養幾三十年封福昌縣太君年七十九以熙寧三年
七月壬寅終二女長適鄉人曹中立早卒次適進士宋
輔始兄之沒光生二年矣故於兄之材行不能詳知然
苟非兄力為善於其身而無祿安能有遺福及其後邪
<pb:KR4d0040_WYG_079-15b>
兄以天聖六年三月乙巳塟於先塋及夫人之沒以其
年十月辛酉祔於兄墓京懼嵗時之久不可以莫之識
也泣請於光為之表
　　　贈衛尉少卿司馬府君墓表(慶厯二年作/)
府君諱浩於司徒公為從父兄其鄉里先世見於祖墓
碣曾祖諱某祖諱某父諱某皆不仕府君少治詩以學
究舉凡八上終不遇遂絶意不復自進於有司専以治
家為事為人魁㟁慷慨尚氣義於宗族恩尤篤司馬氏
<pb:KR4d0040_WYG_079-16a>
累世聚居食口衆而田園寡府君竭力營衣食以贈之
均一無私孀婦孤兒皆獲其所凡數十年始終無私毫
怨言家貧祖墓廹隘尊卑長㓜前後積若干䘮久未之𦵏
府君履行祖墓之西相地為新墓稱家之有無一旦悉
舉而𦵏之弟子里早孤府君識其儁異自㓜教督甚嚴
其後卒以文學取進士第仕至太常少卿所至著名迹
前此郷人𨗳涑水以溉田利甚博嵗久岸益深峭水不
能復上田日磽薄将不足以輸租府君帥郷人言縣官
<pb:KR4d0040_WYG_079-16b>
始請築塌於下流水乃復行田間為民用至于今賴之
天聖八年四月癸巳終于家年六十三慶歴二年八月
癸酉𦵏西墓¶初娶張氏早終生女適解人南公佐公佐
舉進士得同學究出身再娶蘇氏先府君十年終年五
十八生男宣又娶郭氏無子後府君十六年終年若干
宣用司徒公䕃補郊社齋郎累官為尚書駕部貟外郎
知梁山軍今致仕居家駕部君寛厚有守練習法令善
為政吏民不能欺既升朝累贈府君官至衛尉少卿夫
<pb:KR4d0040_WYG_079-17a>
人蘇氏追封長安縣太君駕部君謂古君子必論譔其
先人之美著諸金石故命光直敘其實以表於府君之
墓道時熙寧六年五月辛酉也
　　哀辭
　　　石昌言哀辭
眉山石昌言年十八州舉進士倫軰數百人昌言為之
首聲振西蜀四十三乃及第及第十八年知制誥又三
年以疾終嗚呼少而秀宜其速成返齟齬不進晚而<md:KR4d0040_SBCK_079-13a>¶達
<pb:KR4d0040_WYG_079-17b>
宜其夀又未老而終天道幽逺真不可得而識邪昌言
為人純素忠謹望之儼然以律度自居即之恂恂溫厚
善談笑令人心醉不能舍去光為兒始執巻則聞昌言
名已而同年登進士第與昌言遊凡二十年自始得見
至於永訣其間迭有進退窮通相遇如一日既不可得
而親亦不可得而踈也詩云淑人君子其儀一兮其儀
一兮心如結兮昌言之謂邪於未沒數日光往見之起
居固無恙一旦有人告曰昌言去夜得疾甚急未及問
<pb:KR4d0040_WYG_079-18a>
訊又有繼至者曰昌言沒矣嗚呼死者人之常善惡修
短固不敢言何奪之之暴也前年光自晉陽歸昌言延
我於中堂酌滑臺暑釀以飲我及往奠於畫像之前則
依然昔時置酒處也嗚呼誰能睹是而不慟也哉廼為
之辭曰
嗚呼¶昌言天既賦以純美兮胡有徳而不年榮祿何後
兮零落何先幾日不見兮邈然九泉士䘮師友兮國亡
俊賢綠耳顛躓兮璵璠棄捐冥冥不可求兮杳杳不可
<pb:KR4d0040_WYG_079-18b>
追獨行過門兮怳焉自疑車馬不見兮逺行何之忽思
長逝兮涕下交頥寒暑回薄兮宿草離離哭也¶有終兮
忘也無時
　¶
　
　
　
　傳家¶¶¶¶¶¶集巻七十九<md:KR4d0040_SBCK_079-13b>¶<md:KR4d0040_SBCK_080-1a>¶
<pb:KR4d0040_WYG_080-1a>
欽定四庫全書
　傳家集巻八十¶　　　　¶　宋　司馬光　撰
　¶　祭文¶
　　　豢龍廟祈雨文¶
年月日宣徳郎将作監主簿權知常城縣事司馬光¶謹
率吏民具清酌庶羞之奠致祭於豢龍之神昔者¶聖王
設官分職畜擾神物以為人用後世䘮業神實¶繼之知
龍嗜慾服事夏后王嘉神勞胙以此土嵗祀¶超忽廟貌
<pb:KR4d0040_WYG_080-1b>
仍存闔縣奔走春秋薦獻却災致福保佑¶斯人今大夏
将盡而歴時不雨榖苗槁死不可復殖¶倉廪無儲民将
何恃民實神主神實民休百姓不粒¶誰供神役邑長有
罪神當罰之百姓無辜神當愛之¶天有甘澤龍實司之
以時宣施神實使之稿者以榮<md:KR4d0040_SBCK_080-3a>¶死者以生旱氣削除化
為豐登然後自邇及逺粢盛¶牲酒以承事神永永無斁
伏惟尚饗¶
　　　祭齊國獻穆大長公主文¶(為兩制/諸公作)
<pb:KR4d0040_WYG_080-2a>
惟靈襲慶皇家作嬪侯族環珮為節動顧禮文蘋藻¶必
親無違婦職承天以順敎子以慈純素柔嘉自㤀¶王姬
之貴肅雍明智居為里戚之規嗚呼遐福未終¶大期奄
及去白日之昭晰歸下泉之窈㝠宸極惋傷¶具僚增欷
祗陳薄薦庶達菲誠尚饗¶
　　　祭<md:KR4d0040_SBCK_080-4b>¶郭侍讀文¶
維皇祐四年五月壬子尚書屯田貟外郎孫琳殿中¶丞
司馬光太子左賛善大夫李端卿大理寺丞李杲¶卿前
<pb:KR4d0040_WYG_080-2b>
通州推官楚楷謹致祭於故侍讀學士郭公之¶靈嗚呼
惟公之徳清夷純白恪慎匪懈勤劬朝夕文<md:KR4d0040_SBCK_080-5a>¶為國華行
為士則抱牘拱編雍容帝側貧錫之金坐¶命之席絶衆
逾倫恩輝備極如何不淑奄從窀穸某¶等庸蔽久泳公
恩承乏下僚從公外藩庇其闕遺誨¶之話言如妷如甥
心何敢諼今兹相顧失涕來門瞻¶望靈帷薦其蘋蘩凄
風肅然髣髴如存嗚呼哀哉尚¶饗¶
　　　祭范尚書文¶(以下二篇為/兩制諸公作)
<pb:KR4d0040_WYG_080-3a>
嗚呼天生儁賢為國之紀服休服采以翼天子冠帶¶立
朝正色嶬嶬讜言直節奮不顧已廼率西師氐羌¶率俾
廼賛公台緝熙物軌乃牧東夏刑清政理徳實¶光大才
則茂矣宜其永齡享有多祉如何不淑逺塗¶中止輴車
過都頓舍甚邇奠不手傷僣痌何巳靈底<md:KR4d0040_SBCK_080-5b>¶其衷歆茲馨
旨尚饗¶
　　　祭觀文丁尚書文¶
惟公抱素懐真含忠履厚賦才茂美逢世休嘉降集¶帝
<pb:KR4d0040_WYG_080-3b>
庭回翔禁署羽儀髦儁黼黻訓辭登賛機衡進叅¶台鼎
物無疵癘民底又安陪侍殿帷雍容風議老成¶之徳中
外式瞻宜享永年以毗大業如何不淑隕此¶哲人日月
有時輴車首路興言僚舊哽涕無從薄薦¶醪羞式歆哀
欵尚饗¶
　　　諸廟祈雪文¶
竊以雪霜不時神實職之編室流亡吏當坐之今者¶自
秋徂冬天澤未浹麰麥既寡又将槁枯意者吏不¶職歟
<pb:KR4d0040_WYG_080-4a>
民無告歟胡為困苦使至此極也惟神哀民之<md:KR4d0040_SBCK_080-6a>¶窮寛吏
之辜使雪以時降而麥猶有收敢不牲酒鼓¶舞以承神
休尚饗¶
　　　祭黄石公文¶
維年月日具官某謹遣某官某敢以香酒告於黄石¶公
之神惟公禀天至靈與聖同契幽賛人傑光啟漢¶家廟
食於今千有餘祀惟是鄆土居神宇下曠冬無¶雪宿麥
将枯舊廪既罄新場無望老穉遑遑濵於溝¶壑上聖夙
<pb:KR4d0040_WYG_080-4b>
夜苦心焦思中外百吏憂愧失圖惟神𨗳¶天之和寛上
之慮救民之死赦吏之罪使膏澤下濟¶土脉僨興囘枯
為榮變凶成稔敢不祇率所部逺邇¶之民以承事神永
永無斁尚饗¶
　　　祭劉大卿文(為始平/公作)
維年月日具位某謹以清酌庶羞之奠致祭于同年留
䑓大卿之靈昔與羣儁同登帝庭煜如春葩雜然秀發
嵗陽四浹零落幾盡如何茲者又隕伊人惟君資性純
<pb:KR4d0040_WYG_080-5a>
和雅尚恬漠委逺繁要雍容外臺維汶之陽寔為故里
間者相遇觴咏甚歡華軒西征逺送于野轍迹未滅遽
以䘮歸永言痌嗟情何能極薦奠雖簿歆茲至誠尚饗
　　　諸廟祈雨文
間以旱暵病于稼穡得請于神貺之甘澤來麰以登民
以粒食荷神之休永久無極今兹禾黍尚穉菽麥未蓺
土壤已槁霶潤無繼川澤将涸螟&KR0558;方熾婦子遑遑憂
猶未艾神宜監民之窮憫物之沴沃灑嘉生𨗳迎和氣
<pb:KR4d0040_WYG_080-5b>
庶幾豐穰克終大恵敢不鼔舞以承神事尚饗
　　　諸廟謝雨文
間以旱暵有謁于神神享其衷錫以嘉雨雖高下未浹
逺邇未均田畆小濡民意差緩蒙神之恵不敢寕居選
牲潔酒亟伸報賽惟神嗣降豐澤克終顯徳尚饗
　　　
