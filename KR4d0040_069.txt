# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:51.427337
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0406-069温國文正司馬公文集-卷第六十九.
<pb:KR4d0040_SBCK_069-1a>¶
温國文正公文集卷第六十九¶
　贈諭訓樂詞¶
　贈¶
　　　書心經後贈紹鑒¶
　　諭¶
　　　諭&KR0002;訥¶
　　訓¶
　　　訓儉示康¶
　　樂詞¶
　　　樞宻院開啓聖節道&KR0163;排當散念作語¶
　　　御筵送李宣徽口號¶
　　　慶文公八十㑹口號¶
<pb:KR4d0040_SBCK_069-1b>¶
　　　書心經後贈紹鑒¶
余甞聞學佛者言佛書入中國經律論三藏合五千¶
四十八卷般&KR0002;經獨居六百卷學者撮其要爲心經¶
一卷爲之注者鄭預最簡而明余讀鄭注乃知佛書¶
之要盡於空一字而巳或問楊子人有齊死生同貧¶
冨等貴賤何如楊子曰作此者其有懼乎此經云照¶
見五藴皆空度一切苦厄似與楊子同指然則釋老¶
之道皆冝爲憂患之用乎丗稱韓文公不喜佛常排¶
之余觀其與孟尚書書論大顛云能以理自勝不爲¶
事物侵亂乃知文公於書無所不觀蓋甞徧觀佛書¶
取其精粹而排其糟粕耳不然何以知不爲事物侵¶
亂爲學佛者所先耶今之學佛者自言得佛心作佛¶
<pb:KR4d0040_SBCK_069-2a>¶
事然曽不免侵亂於事物則其人果何如哉西京僧¶
官凡六貟曰録曰首座曰副首座左右街各有一缺¶
則選僧之有行業者補之又缺則以次上遷逮左録¶
而止崇德僧紹鑒旣爲左首座矣㑹足有㣲疾乃嘆¶
曰吾棄家爲僧固求自安逸今巳病而猶自勤於僧¶
職豈吾本心哉即&KR0300;牒自請解去時左録新物故其¶
徒皆上之以爲冝待次補鑒不聽旣解去明日右録¶
亦物故補其處者乃位於鑒下之人也其徒皆爲之¶
恨鑒處之恬然噫鑒儻不知事物之空能如是乎鄭¶
經刻石於天寳末今頗殘缺余賢鑒能不以所重易¶
所輕且欲&KR0134;之俾全其所得乃命吏好寫一通以贈¶
之元豐五年十二月甲寅涑水迃叟書¶
<pb:KR4d0040_SBCK_069-2b>¶
　　　　諭&KR0002;訥¶
熙寕六年冬光在洛有衢州僧&KR0002;訥袖書來見曰仁¶
宗皇帝時&KR0002;訥得召對化成殿命講所學經且作頌¶
三篇上甚喜後數日中使賜&KR0002;訥紫衣&KR0002;訥辤曰臣¶
所爲不逺千里求見明主者欲獻其所學庶幾廣之¶
於天下今陛下乃賜臣紫衣非臣志也臣不敢奉詔¶
使者三返終辭不受上飛白安淨二字以賜&KR0002;訥然¶
後手加額受而藏之&KR0002;訥野僧也生江湖間一旦萬¶
乗之主召入禁中面訪所學授以二字蓋師號之&KR0011;¶
也天下僧受師號者何可勝紀有能親屈帝筆如&KR0002;¶
訥之光榮者乎&KR0002;訥是以不敢忘先帝不貲之恩思¶
有以報之曏聚吾師所述之經五千餘卷合爲一藏¶
<pb:KR4d0040_SBCK_069-3a>¶
命曰報恩經藏徧請朝廷輔佐之臣譔文書石瑑而¶
立之今又將刻所賜二字于石以傳于後子爲我序¶
其事而記之光謝曰光儒者素不習釋氏書將何以¶
發明上人之學與受賜之由且文辭鄙陋何敢輙寓¶
名諸公之末自䧟不知量之罪乎&KR0002;訥固請不巳曰¶
&KR0002;訥去冬巳甞犯寒至洛值子西適秦不克見而返¶
今兹復来非有它求欲得記文而巳&KR0002;訥豈不知朝¶
廷貴人及四方之士能文者甚衆欲爲斯記者亦不¶
鮮&KR0002;訥皆不願得而唯子之求何子拒我之深乎光¶
甚愧其言因諭之曰上人之志於光勤且厚如此光¶
敢無辭以爲復抑仁宗皇帝旣嘉上人不受命服賜¶
以二字豈師號之謂邪蓋以褒勸上人之德也上人¶
<pb:KR4d0040_SBCK_069-3b>¶
亦甞思其指乎夫安淨德之美者也旣曰安矣則於¶
物冝無求旣曰淨矣則物不得而間之是故安如磐¶
石雖加減萬鈞不爲之低昂淨如清水有一毫入之¶
則累矣上人旣能知先帝之大恩當謹守聖言而力¶
行之以無&KR0018;先帝之所期乃所以報也經藏奚爲哉¶
况光之文又足求邪¶
　　　　訓儉示康¶
吾夲寒家丗以清白相承吾性不喜華靡自爲乳兒¶
長者加以金銀華羙之服輙羞赧棄去之二十忝科¶
名聞喜宴獨不戴花同年曰君賜不可違也乃簮一¶
花平生衣取蔽寒食取充腹亦不敢服垢弊以矯俗¶
千名但順吾性而巳衆人皆以奢靡爲榮吾心獨以¶
<pb:KR4d0040_SBCK_069-4a>¶
儉素爲羙人皆嗤吾固陋吾不以爲病應之曰孔子¶
稱與其不遜也寕固又曰以約失之鮮矣又曰士志¶
於道而恥惡衣惡食者未足與議也古人以儉爲羙¶
德今人乃以儉相詬病嘻異哉近嵗風俗&KR0057;爲侈靡¶
走卒&KR0011;士服農夫躡絲履吾記天聖中先公爲群牧¶
判官客至未甞不置酒或三行五行多不過七行酒¶
酤於市果止於梨栗&KR0037;柿之&KR0011;肴止於脯醢菜羮噐¶
用甆&KR0238;當時士大夫家皆然人不相非也㑹數而禮¶
勤物薄而情厚近日士大夫家酒非内法果肴非逺¶
方珎異食非多品噐皿非滿按不敢㑹賔友常數月¶
營聚然後敢發書苟或不然人爭非之以爲鄙吝故¶
不隨俗靡者蓋鮮矣嗟乎風俗頽弊如是居位者雖¶
<pb:KR4d0040_SBCK_069-4b>¶
不能禁忍助之乎又聞昔李文靖公爲相治居第於¶
封丘門内聽事前僅容旅馬或言其太隘公&KR0015;曰¶
居第當傳子孫此爲宰相聽事誠隘爲太祝奉禮聽¶
事巳寛矣參政魯公爲諌官真宗遣使急召之得於¶
酒家旣入問其所來以實對曰卿爲清望官奈何飲¶
於酒肆對曰臣家貧客至無噐皿肴果故就酒家觴¶
之上以無隱益重之張文節爲相自奉養如爲河陽¶
掌書記時所親或規之曰公今受俸不少而自奉&KR0002;¶
此公雖自信清約外人頗有公孫布&KR0013;之譏公冝少¶
從衆公歎曰吾今日之俸雖舉家錦衣玉食何患不¶
能顧人之常情由儉入奢易由奢入儉難吾今日之¶
俸豈能常存一旦異於今日家人習奢巳乆不能頓¶
<pb:KR4d0040_SBCK_069-5a>¶
儉必致失所豈&KR0002;吾居位去位身存身亡常如一日¶
乎嗚呼大賢之深謀逺慮豈庸人所及哉御孫曰儉¶
德之共也侈&KR0086;之大也共同也言有德者皆由儉來¶
也夫儉則寡欲君子寡欲則不&KR0229;於物可以直道而¶
行小人寡欲則能謹身節用逺罪豐家故曰儉德之¶
共也侈則多欲君子多欲則貪慕冨貴枉道速禍小¶
人多欲則多求妄用敗家䘮身是以居官必賄居郷¶
必盗故曰侈惡之大也昔正考父饘鬻以餬口孟僖¶
子知其後必有逹人季文子相三君妾不衣帛馬不¶
食粟君子以爲忠管仲鏤簋朱絃山楶藻梲孔子鄙¶
其小噐公叔文子享衛靈公史鰌知其及禍及戍果¶
以冨得罪出亡何曽日食萬錢至孫以驕溢傾家石¶
<pb:KR4d0040_SBCK_069-5b>¶
崇以奢靡誇人卒以此死東市近丗㓂萊公豪侈冠¶
一時然以功業大人莫之非子孫習其家風今多窮¶
困其餘以儉立名以侈自敗者多矣不可徧数聊舉¶
数人以訓汝汝非徒身當服行當以訓汝子孫使知¶
前軰之風俗云¶
　　　　樞宻院三月十三日於大相國寺開啓¶
　　　　聖節道塲錫慶院排當第一盞散念¶
紫電流樞元聖誕應於丕運妙花雨地輔臣祗奉於¶
仁祠慿不垢之勝因佑無&KR0416;之遐筭仍修髙㑹共洽¶
多娱冝盡從容式昭慈惠¶
　　　　第二盞散念¶
䕫龍滿坐集緌紳花雨仍添一日春欲識華胥何處¶
<pb:KR4d0040_SBCK_069-6a>¶
在只應近與醉郷憐¶
　　　　作語¶
德水澄瀾上聖應期而降誕崇丘儲粹大賢名丗以¶
挺生蓋精神之㑹昌&KR0002;符契之相合必資同德用厎¶
太寧恭惟尊號皇帝陛下容覆如天照臨&KR0002;日躋群¶
生於冨壽之域納庻俗於仁讓之塗雷雨弗迷魚鱉¶
咸&KR0002;伏惟某官某官丕宣忠力克壯逺猷筦樞機而¶
均四時撫韜鈐而制八狄屬呈祥於里社冀徼福於¶
香城大啓梵筵同祈睿筭玉毫珠髻旣瞻仰於慈雲¶
寳案金觴仍涵濡於湛露肴羞交錯笙磬駢羅仁澤¶
醲於惠風喜色饒於淑氣某謬參樂吏獲對台廷不¶
揆蕪才敢獻口號¶
<pb:KR4d0040_SBCK_069-6b>¶
華渚流星表聖期宗工齋祓&KR0323;仁祠異花散漫承嚴¶
供妙樂從容奉宴嬉印紱相鮮金錯落佩鐶交映王¶
葳㽔乹坤長乆南山固此地年年捧羽巵¶
　　　　句曲¶
八音繁㑹七律鈞諧上恱台顔把色合曲¶
　　　　御筵送李宣徽(昭亮)知真定府口號¶
匈奴舊畏李將軍今日重來幾代孫旗尾飄揚山燒¶
裂馬蹄騰踏塞塵昏胡兒稽顙朝南闕天子垂衣御¶
北門幕府事閑刁斗靜碧潭佳景日開樽¶
　　　　作語¶
天文垂象貴將陪扈於太㣲地險流形常山控臨於¶
大漠矧聖神之御辨懷荒憬以嚮風秋塵無驚夜户¶
<pb:KR4d0040_SBCK_069-7a>¶
不閉眷是股肱之郡委於心膂之臣某官武節兼人¶
雄規絶衆元戎十乗董銳士以啓行清酒百壷命賢¶
王而出餞榮生道路威動塞垣駐大斾於近郊留朱¶
輪於清籞某叩居樂部幸對台光不揆蕪才敢獻口¶
號¶
秋風蕭瑟引華旌祖宴髙張出斗城玉饌芳菲羅百¶
品鐵衣照耀擁千兵驪歌未闋長楊苑&KR0016;吹先臨細¶
柳營雨露醲恩何以報沙&KR0163;不惜樹功名¶
　　　　慶文公八十㑹口號¶
仙才聞三王之盛未有遺年五福之先莫如享壽恭¶
惟開府太師才爲人傑位極帝師黒頭強仕之時巳¶
登廊廟黄髮老成之日還賞林泉賛熈洽於三朝保¶
<pb:KR4d0040_SBCK_069-7b>¶
康寜於八十太公望口餘兩齒猶釣渭濵田千秋身¶
乗小車尚腰相印何曽則始爲太宰石鑒則甫拜司¶
空平津之談論多聞方叔之謀猷克壯獨兼具美度¶
越前脩留守相公鎮撫都畿典司宫鑰遇唐虞之無¶
事喜稷卨之得朋大啓華筵益祈遐筭提舉端明惜¶
盛事之難值慕賢者之所爲親邀相車就宴甲第跪¶
斟芳醑仰祝椿齡仙才不揆荒蕪敢獻口號¶
元勲茂徳古無倫海内髙閑第一人台席巳酬調鼎¶
志磻溪還作釣魚身師臣首冠三旌貴歳曆行開九¶
帙新願過期頤躋上壽飛觴四十有餘春¶
温國文正公文集第六十九¶
<pb:KR4d0040_SBCK_069-8a>¶
