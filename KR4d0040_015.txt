# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.941679
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0406-015温國文正司馬公文集-卷第十五.
<pb:KR4d0040_SBCK_015-1a>¶
温國文正公文集卷第十五¶
　律詩十¶
　　　感物¶
　　　送伯淳監汝州酒¶
　　　酬安之謝光兄弟見過¶
　　　酬王安之聞罷眞率㑹¶
　　　和潞公伏日讌府園示坐客¶
　　　和子駿新荷¶
　　　司徒開府韓國冨公挽辭四首¶
　　　臧郎中挽歌二首¶
　　　和子華遊君貺園¶
　　　又和上元日遊南園賞梅花¶
<pb:KR4d0040_SBCK_015-1b>¶
　　　又和遊趙中令園¶
　　　又和遊吴氏園二首¶
　　　和子駿約遊一二園亭看花遇雨而止¶
　　　又即事二章上呈¶
　　　明日&KR0040;止復招子駿堯夫遊南園¶
　　　戲呈堯夫¶
　　　聞正叔與客過趙園歡飲戲成小詩¶
　　　和子華應天院行香歸過洛川¶
　　　寒食遊南園獨飲¶
　　　次前韻二首¶
　　　觀孫兒戲感懷¶
　　　陪子華燕醮聽酒半過趙令園¶
<pb:KR4d0040_SBCK_015-2a>¶
　　　和秉國&KR0009;子駿堯夫二留臺¶
　　　和伯常自郢州見&KR0009;¶
　　　和潞公行及白馬寺得留守相公書云名園¶
　　　　例惜好花以俟同賞詩二章¶
　　　和子華喜潞公入覲歸置酒遊諸園賞牡丹¶
　　　陪致政開府太師留守相公致政内翰燕集¶
　　　　輙歌盛美爲三公壽皆用公字爲韻¶
　　　景仁將歸頴昌輙爲詩二十韻紀贈¶
　　　復用三公燕集韻酬子駿堯夫¶
　　　和吴朝議(執中字/幾聖)同年謝光與景仁同年見¶
　　　　過¶
　　　伏蒙留守相公賜示陪太師潞公東田宴集¶
<pb:KR4d0040_SBCK_015-2b>¶
　　　　詩輙敢屬和¶
　　　効趙學士體成口号十章上獻開府太師¶
　　　和潞公招堯夫不至¶
　　　和子華招潞公暑飲¶
　　　再和伯常見&KR0009;¶
　　　再和秉國約遊石淙¶
　　　送堯夫知河中府二首¶
　　　席君從於洛城種金橘今秋始結六實以其¶
　　　　四獻開府大師招三客以賞之留守相公¶
　　　　賦詩以紀竒事光竊不自揆輙依髙韻継¶
　　　　成五章¶
　　　和留守相公九月八日與潞公宴趙令園有¶
<pb:KR4d0040_SBCK_015-3a>¶
　　　　懷去年與景仁秉國遊賞¶
　　　和留守相公&KR0009;酒與景仁¶
　　　和秉國芙蓉五章¶
　　　安之朝議哀辭二首¶
　　　和堯大見&KR0009;¶
　　　華嚴真師以詩見貺聊成二章紀其趣尚¶
　　　和子華過王帥家見梅花盛開呈君實子駿¶
　　　　兼簡堯夫¶
　　　和張伯常賀遷資政¶
　　　又書一絶戯呈¶
　　　又和南園真率㑹見贈¶
　　　春日思景仁¶
<pb:KR4d0040_SBCK_015-3b>¶
　　　神宗皇帝挽詞五首¶
　　　北京留守王太師挽歌詞二首¶
　　　　感物¶
朝看新鷰飛暮聴子規啼尺蠖身藏葉神&KR0027;尾曳泥¶
韝鷹何用掣櫪馬不當嘶自伐憎狙巧頽然憂木雞¶
　　　　送伯淳監汝州酒¶
惟知&KR0018;米樂不覺抱&KR0028;卑出處兩得意是非皆自知¶
　　　　酬安之謝光兄弟見過¶
平時一二日不見巳相思况復閉&KR0028;乆杳無&KR0157;手期¶
清談勝妙藥髙韻敵涼颸愧乏機雲美虚承清眼知¶
　　　　酬王安之聞罷真率㑹¶
閉&KR0028;寕是率辭疾似非真旣處譏嘲地誰爲長厚人¶
<pb:KR4d0040_SBCK_015-4a>¶
虚舟非有意飄瓦不須嗔此過如何贖清秋宴席陳¶
(安之詩有&KR0281;嘲意故/以此戲之資一&KR0015;)¶
　　　　和潞公伏日讌府園示座客¶
盛陽金氣伏華宇玉樽開真率除煩禮&KR0132;英集上才¶
炎蒸疑逺避流景忘西頽幸忝俊逰並仍慙右席陪¶
蒲葵參執扇氷果侑&KR0019;柸相國方留客如何務早回¶
　　　　和子駿新荷¶
&KR0180;不窺園乆元非効仲舒新荷滿沼緑籃舁出門踈¶
借問含煙晚能勝裛露&KR0004;愧無魚戲句弄翰白紛如¶
　　　　司徒開府韓國冨公挽辭四首¶
天祐休明祚時生儁傑臣賢科首多士宰府澤生民¶
煥爛三台正冲融四海春欲知甄冶力試問白頭人¶
<pb:KR4d0040_SBCK_015-4b>¶
松漠驕無信漁陽廣聚兵移書侮中國决意背齊盟¶
直氣輕軺入英辭左袵驚虜歸烽火滅㝢縣復升平¶
大吕功名重鴻毛軒冕輕閑居容愈盛蹔出市皆傾¶
溟海涵容大龍門謁見榮謙光儼在内慟哭望佳城¶
杖屨還私第精誠在本朝愛君老不懈憂國没方昭¶
東閤秋牢落西芒夜寂寥只應忠亮志氣運不能消¶
　　　　臧郎中挽歌二首¶
積慶承前烈呈才㑹聖時踐楊朝有籍治行吏爲師¶
僚友皆親譽&KR0058;民每去思惜哉違丗早志業未全施¶
素履存誠厚虚懷待物真郷閭昔相接朋友丗彌親¶
遺扎蠅頭細長阡馬鬛新九原那可作空復想音塵¶
　　　　和子華遊君貺園¶
<pb:KR4d0040_SBCK_015-5a>¶
甲第朱門乆不開春風潜入發江梅今朝丞相&KR0031;車¶
轍輾破林間水畔苔¶
小桃似喜相君來爭發新花継落梅更仗環溪醒殘¶
酒没蒿春水緑於苔(大尉公引水繞園可/以泛舟名曰環溪)¶
　　　　又和上元日遊南園賞梅花¶
梅簇荒臺自可羞相君愛賞忘宵遊未言美實調羹¶
味且薦清香泛酒甌¶
　　　　又和遊趙中令園¶
中舎園陪丞相遊百物(恐誤)勸酒不須愁春風陌上¶
醒歸去只恐更爲桃李羞¶
　　　　又和遊吴氏園二首¶
天氣清和無喘牛花林爛漫竹林幽臨風髙詠足爲¶
<pb:KR4d0040_SBCK_015-5b>¶
樂有勇方知&KR0015;仲由¶
名園易主似行郵美竹髙松景自幽誰信本來天地¶
物長爲己有固無由¶
　　　　和子駿約遊一二園亭看花遇雨而止¶
行樂及佳時官閑無所羈只知花正發不共雨爲期¶
淺草碧無際濃雲冷四垂陪遊興未盡安得不相思¶
(來詩警向云人㝷載酒地&KR0040;破看花/期又云感公行樂處蚤莫得相思)¶
　　　　又即事二章上呈¶
雨不城遊半(恐誤)路歸逢花值柳倍依依朝來頼飲¶
三盃酒醉卧西齋晝掩扉¶
覺後追思氣味長歡情愁緒兩俱忘近來方得醉中¶
趣熟&KR0304;沈沈是醉郷¶
<pb:KR4d0040_SBCK_015-6a>¶
　　　　明日雨止復招子駿堯夫遊南園¶
昨朝洛北阻遊陪惆悵中橋半醉回潑火旣經寒食¶
雨&KR0281;酲須撥凍醪醅(詩傳曰春/酒凍醪也)¶
遥思花寨交橫錦未分春心斗頓&KR0069;更與二三頭白¶
友試擕薄具上髙臺¶
　　　　戲呈堯夫¶
近來朝野客無座不談禪顧我何爲者逢人獨懵然¶
羡君詩旣好&KR0003;佛衆誰先只恐前身是東都白樂天¶
　　　　聞正叔與客過趙園歡飲戲成小詩¶
吾廬寂寞&KR0011;荒村但有林間鳥雀喧不似楚家多樂¶
事笙&KR0084;拾得酔鄰園¶
　　　　和子華應天院行香歸過洛川¶
<pb:KR4d0040_SBCK_015-6b>¶
印節傳呼洛北還府庭無訟不妨閑度橋寒色侵春¶
服按轡晴光露曉山香穗徘徊凝廣殿花籃繁㑹滿¶
通闤自知白雪髙難和忍愧誰能&KR0009;我顔¶
　　　　寒食遊南園獨飲¶
寒食良辰無賞心&KR0258;花爛漫柳成隂&KR0002;非獨酌酬佳¶
景一日風光直万金¶
　　　　次前韻二首¶
頭白惜春情更深花間獨醉競分隂泉声醒耳自可¶
樂不用&KR0084;拋滿䄂金¶
南園莫&KR0015;獨追㝷明日未知晴與隂揮手一朝辝逆¶
旅滿堂安用累千金¶
　　　　&KR0026;孫兒戲感懷¶
<pb:KR4d0040_SBCK_015-7a>¶
我昔垂髫今白頭中間萬事水東流此心争得還如¶
尔戯走階前不識愁¶
　　　　陪子華燕醮聽酒半過趙令園¶
簮裾丞相閤林沼令君家煙曲香㝷&KR0144;盃深酒過花¶
霏微燼沈水馥郁漬榠柤愧乏相如賦陪遊託後車¶
　　　　和秉國&KR0009;子駿堯夫二留臺¶
一臺二妙日追遊琥珀香醪白玉甌相下不厭賢者¶
意尚言執友欠龍頭¶
　　　　和伯常自郢州見&KR0009;¶
西郊去歳揖行人栁暗花濃又一春坐想髙風清入¶
骨沉吟佳句徤生神潺湲杳靄煙波古(來書云郢西/雨多潺湲杳)¶
(靄)散誕逍遥興趣新應&KR0015;洛陽車馬道緇衣未免化¶
<pb:KR4d0040_SBCK_015-7b>¶
紅塵¶
　　　　和潞公行及白馬寺得留守相公書云名¶
　　　　園例惜好花以俟同賞詩二章¶
雲漢成章湛露晞都門宴餞羽觴飛謝安不復東山¶
去爭似阿衡得謝歸¶
　　　　其一¶
相國東郊迓帝師油幢交映碧參差都人共喜安輿¶
到正是餘花可惜時¶
　　　　其二¶
　　　　和子華喜潞公入覲歸置酒遊諸園賞牡¶
　　　　丹¶
介圭成禮下中天春物雖䦨色尚妍園吏望塵皆闢¶
<pb:KR4d0040_SBCK_015-8a>¶
户肩輿回歩即開筵波濤凌亂韡旁錦風雨縱横撥¶
底絃洛邑衣冠陪後乗㝷花載酒願年年¶
　　　　陪致政開府太師留守相公致政内翰燕¶
　　　　集輙歌盛美爲三公壽皆用公字爲韻¶
獨佐成康丗髙年有畢公神心降維嶽&KR0027;兆告非熊¶
黄閤遵成範太常書茂功歸來保眉壽恩禮享優隆¶
　　　　　右太師¶
東閤延髦士西都守别宮不忘如衛武難老似僖公¶
位貌今雖逺官僚舊忝同開懷盡巵酒足以厚時風¶
　　　　　右相公¶
眉似髙僧秀顔如童子紅忠純汲長孺髙㓗夏黄公¶
矯矯遼東鶴&KR0115;&KR0115;塞北鴻自誇新酒量豫想百分空¶
<pb:KR4d0040_SBCK_015-8b>¶
　　　　　右内翰¶
　　　　景仁將歸頴昌輙爲詩二十韻紀贈¶
秀發西南美挺生河岳靈雕龍蔚文采老鸖瑩儀形¶
落筆髙時儁飛緌侍帝庭英聲軼雲漢逺&KR0020;擊滄溟¶
苦節專憂國嘉謀每據經温雖比圭璧直不避雷霆¶
道勝軒裳薄神和氣體寜忠誠懷畎畆樂事&KR0009;林坰¶
藻鑑評隨月過從德應星苦吟金出礦確論木銜釘¶
賤子叨流軰髙風仰典刑巨川容滴水餘景借流螢¶
乆别眉俱白重來眼更青淹留&KR0076;與晦遊集醉還醒¶
有酒須相就無歌不共聽竒花喧夕市疊鼓咽春亭¶
&KR0045;&KR0209;行辭洛回車去望陘(許西北有陘/山見來書)往還天表鴈¶
離合浪間萍異日期同傳(景仁甞言它日與光/若得在國史必同傳)窮泉¶
<pb:KR4d0040_SBCK_015-9a>¶
約互銘(光與景仁約後死者/當爲先死者作墓銘)古今難得事交分保頽¶
齡¶
　　　　復用三公燕集韻酬子駿堯夫¶
官閑虚室白粟飽太倉紅朝夕掃三徑往來從二公¶
蒹葭徒&KR0029;玉燕雀豈知鴻相遇輙同醉惟愁樽酒空¶
　　　　和吴朝議(執中字/幾聖)同年謝光與景仁同年¶
　　　　見過¶
結綬東堂同發䇿白頭相值益相親却思景祐無多¶
日共見元豐有幾人天下髙名歸廣受(二公皆/致仕)古來¶
交道重雷陳謝公身老才方壯落筆成章字字新¶
　　　　伏蒙留守相公賜示陪太師潞公東田宴¶
　　　　集詩輙敢屬和¶
<pb:KR4d0040_SBCK_015-9b>¶
舞雩新雨浹公田水滿東溪上下天行逕乍迃&KR0004;見¶
笋浮舟正好未生蓮絃収裂帛胡琴闋䄂結清風楚¶
舞妍相國火城光滿路夜歸不假玉蟾圎¶
　　　　効趙學士體成口号十章獻開府太師¶
都人共喜太師回比(頻必/切)戸爭迎不得催正值土樓¶
灘水淺大家出手挽舡來¶
東郊車馬走紅塵城外多於城裏人誰信今朝還政¶
後過如前歳下車新¶
歸來甫可及春殘丞相頻邀賞牡丹逺處名園多不¶
到樽前日獻百餘盤¶
洛陽風俗重繁華荷擔樵夫亦戴花貪看二公同宴¶
㑹遊人昬黒忘還家¶
<pb:KR4d0040_SBCK_015-10a>¶
公厨敕許釀芳樽屢喚賔朋醉後園謔浪略無名位¶
間誰人知道太師尊¶
過春稀復到諸園厭苦終朝鼔吹喧招得老僧江外¶
至啜茶揮麈話松軒¶
東田小籍選新聲歌吹胡琴色色精客少有時全不¶
用天然水竹湛餘清¶
首夏清和新雨晴緑莎細軟不妨行園夫遮道白何¶
事梔子花開斑笋生¶
矮帽長絛紫縠衫朱門深靜似重巖莫言永日渾無¶
事種藥移花一一監¶
八十聦明強徤身況從壯歳秉鴻鈞功名冨貴古亦¶
有無事歸來能幾人¶
<pb:KR4d0040_SBCK_015-10b>¶
　　　　和潞公招堯夫不至¶
東閤尊壘招共飲後房羅綺約同觀旣無薊子分身¶
術須欠車公一座歡¶
　　　　和子華招潞公暑飲¶
朱門近在府園東杖屨過從跬歩中避暑連翩投轄¶
宴析酲蕭灑滿&KR0109;風閑來髙韻渾如鶴醉裏朱顔¶
却變童剪燭添香歡未極但驚銅漏太怱忽¶
　　　　再和伯常見&KR0009;¶
誅茅宋玉宅邊人知醉冝城幾甕春細雨短蓑魚向¶
市&KR0012;村極浦鼔迎神徧遊七澤身忘倦更賦千篇意¶
轉新不必滄浪羡清泚曏來纓上巳無塵¶
　　　再和秉國約遊石淙¶
<pb:KR4d0040_SBCK_015-11a>¶
上國分&KR0157;十五秋未甞偶坐捧茶甌石淙今㑹須如¶
約彼此霜毛各滿頭¶
　　　　送堯夫知河中府二首¶
耆老承風舊&KR0093;綸錫命新展禽安屢黜原憲樂常貧¶
執志窮通壹論交表裏真但祈深自重膏澤望斯民¶
河抱城根曲山侵地&KR0020;斜周餘古樓&KR0026;舜俗舊人家¶
回首從遊闊裝懷牒訴譁何時重載酒同醉洛陽花¶
　　　　席君從於洛城種金橘今秋始結六實以¶
　　　　其四献開府太師招三客以賞之留守相¶
　　　　公賦詩以紀竒事光竊不揆&KR0186;依髙韻継¶
　　　　成五章¶
冝春果結洛陽枝(太師云此果/本出&KR0061;州)正遇&KR0132;明㑹客時更¶
<pb:KR4d0040_SBCK_015-11b>¶
引輕舟&KR0029;蘆岸香秔鮮鱠雅相冝¶
圎小香黄珠顆垂結成洛邑重霜時相公和氣陶群¶
物不是寒温變土冝¶
君從好事不知疲種子成株凡幾時摘献帝師三取¶
二自甞兩顆且隨冝¶
物不須多且賞竒禦寒想見結庵時江南江北徒虚¶
語尽信前書是不冝¶
弊居橘亦自南移愛護栽培費&KR0010;時前此實成酸苦¶
甚應由與德不相冝¶
　　　　和留守相公九月八日與潞公宴趙令園¶
　　　　有懷去年與景仁秉國遊賞¶
今&KR0010;台星聚洛中甘棠前後兩隂濃英辝唱和詩千¶
<pb:KR4d0040_SBCK_015-12a>¶
首高宴遊陪禄萬鍾木末霜繁花未落雲間字小鴈¶
相從西湖在望親朋逺節物那堪處處逢¶
　　　　和留守相公&KR0009;酒與景仁¶
想對白衣初滿傾執盃未飲巳詩成懷賢&KR0012;坐悄無¶
語不是朝來困&KR0043;酲¶
　　　　和秉國芙蓉五章¶
清曉霜華漫自濃獨慿愛日飬殘紅&KR0134;君秉燭須勤¶
賞閶闔難禁一夜風¶
地方稀見誠竒物筆界輕&KR0093;指捻紅楚蜀可怜人不¶
賞牆根屋角數無躬¶
平昔低顔避桃李英華今發&KR0010;云秋盛時已過渾如¶
我醉舞狂歌挿滿頭¶
<pb:KR4d0040_SBCK_015-12b>¶
後時獨立誠難事猶頼階庭有菊叢綽約霜前弄姿¶
態非如群木万株紅¶
但見渉江求水際豈知縁木采霜中微紅未肯全衰¶
歇正似&KR0755;顔鶴髪翁¶
　　　　安之朝議哀辝二首¶
埸屋推聲價朝紳仰典刑朱衣老卿列白首戀親庭¶
舟壑一朝失泉臺万古扃音容宛在目爭免涕飄零¶
樂易春陽暖&KR0012;髙秋氣清老惟知自適貧不問爲生¶
京兆開阡陌延陵題墓塋何如帝師筆純孝紀名卿¶
　　　　和堯夫見&KR0009;¶
志趣苦難合倀倀何所依逢君始相照知我信爲稀¶
忽報除書下徒瞻征蓋飛相思千里逺洛浦又春歸¶
<pb:KR4d0040_SBCK_015-13a>¶
仁政如慈父蒲人得所依教條前後接風迹古今稀¶
試郡&KR0138;書最還朝必&KR0108;飛西臺舊班列猶望繡衣歸¶
　　　　華嚴真師以詩見貺聊成二章紀其趣尚¶
知足隨縁處處安一身温飽不爲難禪房窄小&KR0138;容¶
榻此外從它丗界寛¶
素髪青眸七十餘未甞遊學只安居旁無几杖身䡖¶
徤應爲心閑得自如¶
　　　　和子華過王帥家見梅花盛開呈君實子¶
　　　　駿兼簡堯夫¶
去年與客盡清&KR0172;今日重來立馬看猶足&KR0157;觴同醉¶
在只愁風雨横相干¶
　　　　和張伯常賀遷資政¶
<pb:KR4d0040_SBCK_015-13b>¶
不駕使車開漢関(相/如)不棲巖穴錬金丹(子/㣲)豈無開徑¶
三人友分著垂緌五寸冠(情遊/之士)坐飽太倉猶自愧謬¶
躋秘殿益難安願同野老嬉堯壤長守先生首蓿盤¶
　　　　又書一絶戲呈¶
伯常逺自郢中回喜與愁心相継來幸得蒹葭依玉¶
樹愁將瓦礫報瓊瑰¶
　　　　又和南園真率㑹見贈¶
白頭難入少年埸林下相招莫&KR0015;狂緑篠影侵棊局¶
暗黃梅花漬酒巵香任真自愧殽羞薄假寐初便枕¶
簟涼酬應詩豪困牽帥從來&KR0180;放似嵆康¶
　　　　春日思景仁¶
去歳洛城中嬉遊處處同從離崿嶺北常夢潩泉東¶
<pb:KR4d0040_SBCK_015-14a>¶
草逺春街碧花繁夕市紅臨風黙惆悵想像白眉翁¶
　　　　神宗皇帝挽詞五首¶
決事神明速任人金石堅天機先兆朕聖度藴淵泉¶
仁義生知性恩威獨化&KR0096;乹坤無毀息長與大名傳¶
　　　　其一¶
聽政渉中&KR0628;&KR0026;書逹夜分周王忘自逸漢祖不知勤¶
棣蕚因心友雲章落筆文它年紬石室光大継皇墳¶
　　　　其二¶
至德成無&KR0090;徽名避不居期門弋獵絶歩輦宴遊踈¶
錢列金釭暗兵嚴武帳虚蓬萊日晏仗猶望駕宫車¶
　　　　其三¶
鼇禁叨承詔金華侍執經微生輕草芥聖澤闊滄溟¶
<pb:KR4d0040_SBCK_015-14b>¶
鹿性安林野葵心注闕庭堯雲不可望白首涕飄零¶
　　　　其四¶
式道清行馬靈輴下陛簾雲奔同&KR0100;集雨泣兆民瞻¶
石闕蒼煙暝松門白露霑戴弓徒隕絶無計附龍髯¶
　　　　其五¶
　　　　北京留守王太師挽歌詞二首¶
盧肇時推重終軍衆共賢如何奪標日未及弃繻年¶
官歴清塗徧名居美事先人間有五福視履豈非全¶
　　　　其一¶
昔日程文士(光應舉/公發解)中間侍坐賔遊陪慙晚輩待遇¶
過它人方歎龍門逺俄驚馬鬛新西園行樂處引領¶
但霑巾¶
<pb:KR4d0040_SBCK_015-15a>¶
　　　　其二¶
温國文正公文集卷第十五¶
<pb:KR4d0040_SBCK_015-15b>¶
<pb:KR4d0040_SBCK_015-15b>¶
温國文正公文集卷第十六¶
　章奏一¶
　　論兩浙不冝添置弓手狀(先公知杭/州代作)¶
　　　爲孫大博乞免廣南轉運判官狀¶
　　　論麦允言給鹵簿狀(以下九道並同知太常/礼院時上奉聖旨麦允)¶
(言有軍功特給鹵/薄今後不得爲例)¶
　　　乞印行荀子楊子法言狀(与舘閣諸/君同上)¶
　　　申本寺乞奏修築皇地祇壇狀(皇祐三年五/月上奉聖旨)¶
(依/式)¶
　　　論劉平招䰟葬狀¶
　　　奏乞移髙禖壇狀(皇祐三年/十二月上)¶
　　　論張堯佐除宣徽使狀(皇祐二年十二月具/草未上聞堯佐罷宣)¶
<pb:KR4d0040_SBCK_015-16a>¶
(徽使遂/不上)¶
　　論夏令公謚狀(皇祐四年十/月十三日上)¶
　　論夏令公謚第二狀(二十二日上奉/聖㫖改謚文莊)¶
　　論周琰事乞不坐溤浩狀¶
　　請建儲副或進用宗室第一狀(至和三年六/月十九日上)¶
(是歳仁宗違豫不臨朝者累月囯嗣未建天/下寒心中外之臣勇悍不屈素以忠直自&KR0018;)¶
(如唐介等皆莫言惟范景仁時為諫官首建/此議光聞而継之弟一狀留中第二第三狀)¶
(降付/中書)¶
　　　論兩浙不冝添置弓手狀(先公知杭/州代作)¶
准勑命指揮云云臣&KR0060;&KR0026;兩浙一路與他路不同臣¶
謹條列添置弓手不便事件如左伏惟聖恩省察少¶
加詳擇焉當今西戎梗邊三方皆聳人心易動當務¶
<pb:KR4d0040_SBCK_015-16b>¶
安之一旦聞異常詔書大加調發擐甲執兵學習戰¶
陳置指揮使節級等名目頗似軍法以爲欲俲河北¶
陜西㳂邊郷兵謂國家以&KR0096;計&KR0039;之假名捕盗漸欲¶
收爲卒伍戍守邊防吴人輕怯易惑難曉道聽塗&KR0003;¶
衆情鼎沸至欲毀體&KR0162;生竄匿山澤臣雖明加告諭¶
嚴行止約愚民無知不可户&KR0003;誠恐差&KR0039;之後揺動¶
生憂其不可一也吴越素不習兵以故常少盗賊不¶
過聚結朋黨私販茶塩時遇官司往往闘敵在於兩¶
浙最爲劇賊然皆&KR0096;時利合事訖則散不能乆相屯¶
結又無銛利兵器止偷啇稅不敢剽掠平人近年以¶
來雖亦頗有強盗然比諸内地要自稀踈今避差&KR0039;者¶
&KR0002;竄匿無歸必例爲寇竊加以弓矢刀&KR1579;之&KR0011;許其私¶
<pb:KR4d0040_SBCK_015-17a>¶
置自今以後賊盗必多及私販茶塩之徒皆有利兵抵¶
拒吏士益難擒討積㣲至著漸不可長其不可二也¶
姦吏貪饕惟喜多事今計杭州管界當差&KR0002;干人他¶
州比率大凡有幾縣胥里長於兹相慶民旣憂愁而¶
又脅之煩苦不安而又擾之所規自潤豈顧其外雖¶
朝廷重爲懲禁特倍常科長吏勞心不能悉察厚利¶
所誘死亦冒之加以版籍差誤户口異同毫氂不當互¶
相告决追呼無時獄訟不歇則民未暇爲公上給役¶
而先困於貪吏之誅求矣此之騷擾勢不能免其不¶
可三也民皆生長畎&KR0383;天性敦愚所知不過播種之¶
法所識不過耒耜之器加之吴人駑弱天下所知一¶
旦使棄其所工學所不能恐徒煩教調終無所成就¶
<pb:KR4d0040_SBCK_015-17b>¶
其有成不堪施用則是虚有煩費而與不添置無異¶
其不可四也吴子壽夢以前世服於楚自申公巫臣¶
得罪于楚逃奔于晉爲晉聘吴教之乗車教之戰陳¶
其後楚人戎車歳駕早朝晏罷奔命不息以至吴亡¶
自是以来號稱䡖狡逺則劉濞近至錢鏐其間承風¶
倔強無数豈唯其人之跋扈亦由習俗之樂乱也幸¶
頼祖宗之馴致陛下之敦化至徳之醲淪於骨髓&KR0064;¶
乱之風移變無迹此皆上天降祐前世所不能庶幾者¶
也今忽無故黷玩威稜狎侮危事示以逆徳弄之凶¶
噐生姧回之心啓禍患之兆臣恐似非國家之至便¶
所以萬全而無害其不可五也方今两浙雖水旱稍¶
愆未至流殍閭閻無事盗賊不添縱使有之舊来吏¶
<pb:KR4d0040_SBCK_015-18a>¶
士隨發擒討甚有餘力不假更求正恐平居興&KR0229;有¶
害無益而已臣職忝密近官俻藩方不敢黙然理湏¶
上列伏望陛下特令两浙一路更不添置或以事湏¶
過防舊人太少則乞只依近降勑命量加添&KR0024;更不¶
立指揮使䓁名目閱習諸事一如舊規貴得衆情大¶
安別無生事謹具狀奏聞㐲候&KR0217;旨¶
　　　　爲孫太博乞免廣南轉運判官狀¶
右臣今月九日樞宻院遞到勑牒一道差臣充廣南東¶
路轉運判官臣昨自滑州簽判就除夲州通判未及¶
半歳今又蒙恩授前件差遣於臣忝冒寔踰涯分供¶
命陳力豈冝復辝嚮&KR0002;止臣一身﨑嶇困苦雖更逺¶
&KR0229;靡不甘心敢以微誠䡖煩聖聽念臣二親垂白思¶
<pb:KR4d0040_SBCK_015-18b>¶
戀郷里兩任滑州去家差近迎侍朝夕往來如意甘¶
脆供湏頗爲私便一日離側&KR0029;門致念况復貪榮逺¶
從吏道其在人子何心自安况轉運判官國家近置¶
推擇委任務在得人以臣愚踈恐難堪稱伏惟聖慈¶
詳求幹敏授以此職令臣且充滑州通判終滿一任¶
庻得官政無廢侍養不闕君親之際恩義兩全棄骨¶
畢身&KR0154;云補報¶
　　　論麦允言給鹵簿狀(以下九道並同知太/常礼院時上奉)¶
(聖旨麦允言有軍功特/给鹵簿令後不得為例)¶
太常禮院右伏見中書劄子云云昔仲叔于奚有功¶
於衛衛人使之繁纓以朝孔子曰惜也不如多與之¶
邑惟噐與名不可以假人夫爵位尊卑之謂名車服等¶
<pb:KR4d0040_SBCK_015-19a>¶
威之謂器二者人主所以保畜其臣而安治其國家¶
不可忽也今允言近習之臣非有元勲大勞過絶於¶
人而贈以三公之官給以一品鹵簿其爲繁纓不亦¶
大乎陛下雖欲&KR0194;秩其人而適足増其罪累也何則¶
三公之官鼎足承君上應三台鹵簿者所以褒賞元¶
功皆非近習之臣所當得者陛下念允言服勤左右¶
生巳極其富貴死又以三事之禮爲之送終皷吹簘¶
鐃烜赫道路是則&KR0045;其僣侈之罪使天下側目扼腕¶
而疾之非所以爲榮也惟陛下御仲叔于奚之傳垂¶
意孔子之言則知名噐之重不可加非其人况唐制¶
群臣於國立大功者㛰葬則給鹵簿餘不在給限伏¶
望陛下追&KR0230;前命其麦允言更不給鹵簿母使天下¶
<pb:KR4d0040_SBCK_015-19b>¶
之人竊敢指目以爲朝廷過舉不勝幸甚謹具狀奏¶
聞伏&KR0248;勑旨¶
　　皇祐二年九月十四日具官臣光等狀奏¶
　　　乞印行荀子楊子法言狀(與綰閣諸/君同上)¶
臣等伏以戰國以降百家蠭午先王之道荒塞不通¶
獨荀卿楊雄排攘衆流張大正術使後丗學者坦知¶
去從國家愽采蓺文扶翼聖化至於莊列異端醫方¶
細&KR0458;皆命摹刻以廣其傳顧兹二書猶有所闕雖民¶
間頗畜私本文字訛誤讀不可通誠恐賢逹之言寖¶
成廢缺今欲乞降勑下崇文院將荀子楊子法言本¶
精加考校訖雕板送國子&KR0101;依諸書例印賣臣等愚¶
懵不達大躰不勝區區貪陳所見¶
<pb:KR4d0040_SBCK_015-20a>¶
　　　申本寺乞奏修築皇地祗壇狀(皇祐三年/五月上奉)¶
(聖旨/依奏)¶
右光等謹案唐郊祀録方丘八角三成每等髙四尺¶
七闊十六歩設八陛上等陛廣八尺中等陛廣一丈¶
下等陛廣一丈二尺今皇地祇壇四角再成面廣四¶
丈九尺縱四丈六尺上等髙四尺五寸下等髙五尺¶
方五丈三尺陛廣三尺五寸平漫無墄大抵卑陋不¶
與禮典相應伏以王者父天母地天地之尊禮相亞埒¶
今圎丘之制極爲崇峻獨於方丘有所闕略未稱國¶
家嚴恭明察之意謹具狀申聞伏乞據狀敷奏指揮¶
下有司依唐郊祀録制度増脩庻合典禮謹録狀上¶
　　　　論劉平招䰟葬狀¶
<pb:KR4d0040_SBCK_015-20b>¶
右准樞宻院批送下國子愽士劉慶孫等奏狀六月¶
二十三日進呈奉聖旨送太常禮院詳定聞奏臣等¶
謹案延陵季子曰骨&KR0079;歸復于&KR0095;魂氣無所不之是¶
故聖人作爲丘壟以藏其形作爲宗廟以饗其神形¶
之不存葬將安設今劉平&KR0255;身虜廷喪柩不返其子¶
不忍封樹之不立哀展省之無所&KR0082;虚造棺椁招䰟¶
假葬朝廷下之禮官令檢詳故實臣等案晉丗&KR0061;&KR0606;¶
賀循等議以爲非身無棺非棺無槨苟無喪而葬招¶
幽䰟氣於德爲愆義於禮爲不物當時詔書明有禁¶
約今劉慶孫等所請招䰟葬不可聽許所有將見贈¶
官品定謚則乞依條例施行¶
　　　奏乞移髙禖壇狀(皇祐三年/十二月上)¶
<pb:KR4d0040_SBCK_015-21a>¶
准&KR0217;節文髙禖壇地下仰依典故増修今據濠寨張¶
德等計料填疊修築都役右具如前竊縁見今所置¶
髙禖壇處地&KR0020;極下&KR0002;就彼填疊不惟功費甚大兼¶
夏秋霖潦四集未免浸漬謹案北齊之制髙禖爲壇¶
於南郊傍景祐四年太常禮院脩定儀注约用此制¶
今来&KR0002;於南郊壇傍一二里以來别踏行髙燥地修¶
築上件高禖壇則功費絶少又免水患叅考禮典亦¶
無所違如允所奏(云云)¶
　　　　論張堯佐除宣徽使狀(皇祐二年十二月/具草未上聞堯佐)¶
(罷宣徽使/逐不上)¶
臣聞明主勞心力以求諌和顔色而受之士猶畏懦而不¶
敢進又況震之以威壓之以重而望忠臣之至直言¶
<pb:KR4d0040_SBCK_015-21b>¶
之入難矣臣之不忠言之不直而天下安萬事治者¶
未之有也臣&KR0060;見臺諌官屢以張堯佐事上言而陛¶
下執之益堅拒之益固前日臺諌官等守閤請對陛¶
下却而不内中外之人莫不駭愕以爲異事昔漢元¶
帝欲用馮昭儀兄野王爲御史大夫旣而疑曰吾恐¶
後世謂吾私於後宫遂不用今堯佐有野王之嫌而¶
無其才陛下不次用之數年間自散郎至宣徽使雖¶
彼實有可稱天下之人安可家至戸暁使謂陛下不¶
私後宫哉枊又聞之人有種&KR0050;而甚愛之者盛夏日¶
方中而灌之&KR0050;不旋踵而菸敗其愛之非不勤也然¶
灌之不以其時適所以敗之也今陛下貴用堯佐逺¶
過其分天下己側目扼腕而疾之又復摧折忠諌以重¶
<pb:KR4d0040_SBCK_015-22a>¶
其罪是正日中而灌&KR0050;也臣&KR0060;爲堯佐寒心而陛下¶
獨不爲之深思逺慮哉非獨如是而已前者臺諫官¶
不得對之日隂霧&KR0115;&KR0115;跬歩相失寒冰著木終日不¶
解臣謹案洪範五行傳聽之不聦是謂不謀厥咎急¶
厥罰常寒又案京房書謂之蒙&KR0148;此皆隂&KR0148;太盛壅¶
蔽陽明上下否塞疑惑不决之&KR0090;天意昭然有如教¶
語行道之人皆知其異陛下資性純孝嚴恭天命容¶
納直言深明得失此非臣之䛕乃天下所共知也獨¶
奈何以堯佐之故忽天戒而不顧棄人言而不從輕祖¶
宗之爵禄違古今之明鑒書之簡䇿使天下之人有¶
以議聖德之萬一或累於光融髙大之美此臣所以¶
日夜痛心疾首寢不能安食不能飽深爲陛下重惜¶
<pb:KR4d0040_SBCK_015-22b>¶
者也臣聞臣之事君猶子事父也豈有父獲大謗於¶
外而子不以告且不諌哉惟陛下亟召諌臣使竭其¶
所聞采納其言而尉安其意以厭上天之心解外廷¶
之惑闢忠讜之路塞寵倖之門則天下&KR0172;然歌誦盛¶
德豈有窮哉昔漢明帝作德陽殿鍾離意諌即時罷¶
之後乃復作殿成謂群臣曰鍾離尚書在此殿不成¶
矣然則明帝非不欲爲殿也所以屈意罷之者欲全¶
諌臣之節而開直言之端也今臺諌官前後言堯佐¶
者數矣陛下曽不留神省察少爲末減以慰其¶
心夫人主所欲爲人臣豈能強變之哉顧自今以往¶
事復有大於堯佐者在列之臣噤嘿拱手視之而已¶
矣此非朝廷之福也不然群臣猶朽木陛下猶雷霆¶
<pb:KR4d0040_SBCK_015-23a>¶
安可以力校哉惟陛下察之而已矣¶
　　　　論夏令公謚狀(皇祐四年七/月十三日上)¶
臣等伏覩故贈太師中書令夏竦以舊在東宫特賜¶
謚文正臣聞大戴禮曰謚者行之迹也行出於已名¶
生於人所以&KR0134;善沮惡不可&KR0059;也臣等叨預禮官謚¶
有得失職所當言不敢隱嘿謹案令文諸謚王公及¶
職事官三品以上皆録行狀申省考功勘校下太常¶
禮院擬謚訖申省議定奏聞所以重名實示至公也¶
陛下聖德涵容如天如地哀&KR0598;舊臣恩厚無巳知竦平¶
生不恊群望不欲委之有司槩以公議且將揜覆其¶
短推見所長故定謚於中而後宣示于外臣等謂猶¶
冝擇中流之謚使與行實粗相應者取而賜之亦非群¶
<pb:KR4d0040_SBCK_015-23b>¶
臣所敢議也今乃謚以文正二者謚之至羙無以復¶
加雖以周公之才不敢兼取況如竦者豈易克當所¶
謂名與實爽謚與行違傳之永乆何以爲法伏以陛下¶
叡智聦明燭見微逺如竦所爲豈不素聞迺欲以㤙¶
澤之私強加羙謚雖朝士大夫畏竦子孫方居羙仕¶
不敢顯言四方之人耳目炳然豈可揜蔽必曰夏竦¶
之爲如是而謚文正非以謚爲公噐也蓋出於天子之¶
恩耳此其譏評國家之失豈云細哉臣等所以夙夜區¶
區不敢避誅戮之辜怨讎之禍狂僣妄言正爲此耳¶
伏乞陛下留神幸察改賜一謚庶恊中外之論以爲¶
萬世之法臣等無任懇&KR0323;惶懼之至謹具狀奏聞伏¶
候勑旨¶
<pb:KR4d0040_SBCK_015-24a>¶
　　　論夏令公謚第二狀(二十三日上奉/聖旨改謚文莊)¶
右臣等近以故贈太師中書令夏竦賜謚文正輙有¶
奏陳乞賜改更至今未奉俞旨臣等&KR0060;以凡爲人臣¶
受禄不必多居位不必髙苟當官不言則刑戮之人¶
也是以夙夜惶懼不敢黙黙伏惟陛下不以鄙賤而¶
怱其言臣等&KR0060;迹謚法夲意所謂道德愽聞曰文者¶
非聞見&KR0258;愽之謂也蓋以所學所行不離於道德也¶
靖共其位曰正者非柔懦苟媮之謂也蓋以詩云靖¶
共爾位好是正直也今竦奢侈無度聚歛無厭内則¶
不能制義於閨門外則不能立效於邊鄙言不副行¶
貌不應心語其道德則貪&KR0075;矣語其正直則回邪矣¶
此皆天下所共聞非臣等所敢誣加也陛下乃以文¶
<pb:KR4d0040_SBCK_015-24b>¶
正謚之臣等戇愚不逹大體不知復以何謚待天下之正¶
人良士哉且陛下所以念竦如此之厚者以竦甞爲東宮¶
之臣故也嚮者東宮之臣死而得謚者非一陛下未甞親¶
有所㝎至於竦獨不然豈非知竦所爲不合衆心邪陛下¶
必以竦爲正直無疑則何不委之有司付以公議然則陛¶
下揜覆其短適所以彰之也陛下念竦不己則莫若厚撫¶
其家至於謚者先王所以勸善沮惡非供恩澤之具也議¶
者將以謚爲虚名何害借人臣等請試言其害凡囯家所¶
以馭臣下者不過禍福榮辱而已&KR0002;爲善者生享其¶
福死受其榮爲不善者生遇其禍死蒙其辱天下雖¶
&KR0082;不治安何可得已&KR0002;有不令之臣生則盗其禄位¶
死則盗其榮名善者不知所&KR0134;惡者不知所懼臧否¶
<pb:KR4d0040_SBCK_015-25a>¶
顛倒不可復振此其爲害可勝道哉虞書曰兢兢業¶
業一日二日萬㡬孔安國傳曰言當戒懼萬事之微¶
夫事之方微治之易絶及其旣著誰得治之況天下¶
之人皆知竦爲大邪陛下雖謚之以正此不足以揜¶
竦之惡而適足以傷國家之至公耳且謚法所以信¶
於後人者爲其善善惡惡無&KR0059;也今以一臣之故而¶
敗之使忠良儁傑之士蒙羙謚者後世皆疑之則謚¶
法將安用哉臣等所以冒犯天威區區不已與人父¶
子爲怨者誠惜國家勸沮大法不可因循&KR0220;廢也伏¶
惟陛下憐察少加采擇特依前奏所陳改賜竦謚天¶
下幸甚臣等不勝惶恐待命之至謹再具狀奏聞伏¶
候勑旨¶
