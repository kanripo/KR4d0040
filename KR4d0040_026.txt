# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:49.420717
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0406-026温國文正司馬公文集-卷第二十六.
<pb:KR4d0040_SBCK_026-1a>¶
温國文正公文集第二十六¶
　章奏十一¶
　　　論御藥&KR0009;資劄子¶
　　　乞令皇子伴讀提舉左右人劄子¶
　　　祔廟議¶
　　　上兩宮䟽¶
　　　夏國入弔劄子¶
　　　論進賀表恩澤劄子¶
　　　上殿劄子二道¶
　　　醫官劄子¶
　　　西路旱劄子(九月十三日上㝷/下兩路轉運司)¶
　　　趙滋劄子¶
<pb:KR4d0040_SBCK_026-1b>¶
　　　福寕殿前尼女劄子(九月二十九/日上㝷撤去)¶
　　　遣奠劄子¶
　　　後殿起居劄子¶
　　　皇地祇劄子¶
　　　虞𥙊劄子¶
　　　　論御藥&KR0009;資劄子¶
臣伏見祖宗以來擇内臣謹信者句當御藥院以其¶
職任最爲親近恐名位寖崇&KR0010;乆則&KR0096;勢太重不可¶
制御故常用供奉官以下爲之轉至内殿崇班則出爲¶
外官此乃祖宗深思逺慮防微杜漸髙出前古詒謀¶
萬丗者也近&KR0010;以來頗隳舊法居此任者往往闇理¶
官資請其俸給乆而不去殊失祖宗之意深爲不便¶
<pb:KR4d0040_SBCK_026-2a>¶
今兹踐阼之&KR0004;所冝革去積弊率由舊章竊聞勾當¶
御藥院劉保信等四人亦曽自陳乞因覃恩别授外¶
官伏望皇太后殿下皇帝陛下各依逐人所請及應¶
自來内臣闇理官資者並除正官授以外任别擇供¶
奉官以下素知心腹忠信謹慤之人使勾當御藥院¶
仍自今後凢轉官至内殿崇班以上者並須出外一¶
遵祖宗之制不得闇理官資依舊留任内廷差遣取¶
進止¶
　　　　乞令皇子伴讀提舉左右人劄子¶
臣伏見陛下差直史館王陶充皇子伴讀秘閣校理¶
孫思恭充本位&KR0003;書此誠國家之首務聖哲之逺圖¶
然臣聞三代令王置師傅保以教其子又置三少與¶
<pb:KR4d0040_SBCK_026-2b>¶
之燕居至於左右前後侍御僕從之人皆選孝悌端¶
良之士逐去邪人母得在側使之日見正事聞正言¶
然後道明而德成心諭而體安福&KR0013;兆民功流萬丗¶
此教之所以爲益也今陶等雖爲皇子官屬&KR0002;不日¶
日得見或見而遽退語言不洽志意不通未甞與之¶
論經術之精微辨人情之邪正究義理之是非考行¶
己之得失教者止於供職學者止於備禮而左右前¶
後侍御僕從或有佞邪䜛巧之人雜處其間出入起¶
居朝夕相近誘之以非禮導之以不義納之以謟䛕¶
濟之以詐僞雖皇子資性聦明端慤難移然親近易¶
習積乆易遷謟䛕易入詐僞易惑如此則雖有碩儒¶
端士爲之師傅終無益也臣聞孟子曰雖有天下易¶
<pb:KR4d0040_SBCK_026-3a>¶
生之物一日暴之十日寒之未有能生者也吾見亦¶
罕矣吾退而寒之者至矣又曰一齊人傅之衆楚人¶
咻之雖日撻而求其齊也不可得矣臣愚伏望陛下¶
多置皇子官属博選天下有學行之士以充之使每¶
日在皇子位與皇子居處燕游講論道義聳善抑惡¶
輔成懿德其左右前後侍御僕從亦皆選小心端慤¶
之人使所屬官司結罪保明然後得入仍專委伴讀¶
官提舉覺察&KR0002;有佞邪䜛巧之人誘導皇子爲非禮¶
之事者委伴讀官糺舉施行即時斥逐不今在側&KR0002;¶
皇子自有過失再三規誨不從者亦聽以聞如此則¶
必進德修業日就月將善人益親邪人益踈誠天下¶
之幸也大理評事趙彦&KR0002;孝友温良謹㓗正固博聞¶
<pb:KR4d0040_SBCK_026-3b>¶
強記難進易退國子&KR0101;直講李寔好學有文修身慎¶
行祕閣校理孟恂清純愷悌始終如一此臣之所知¶
也伏望陛下擇此三人及廣求其比以備皇子官属¶
臣推心盡忠不敢形迹僣越妄言伏俟譴謫取進止¶
　　　　祔廟議¶
禮天子七廟三昭三穆與太祖之廟而七太祖之廟¶
萬丗不毀其餘昭穆盡則毀之示有終也自漢以來¶
天子或起於布衣以受命之&KR0004;太祖尚在三昭三穆¶
之次故或祀四丗或祀六丗其太祖以上之主雖屬¶
尊於太祖親盡則遷故漢元帝之丗太上廟主瘞於¶
寢園魏明帝之丗處士廟主遷於園邑晉武帝祔廟¶
遷征西府君惠帝祔廟又遷豫章府君自是以下大¶
<pb:KR4d0040_SBCK_026-4a>¶
扺過六丗則遷其神主蓋以太祖未正東嚮之位則¶
止祀三昭三穆&KR0002;太祖巳正東嚮之位則并三昭三¶
穆為七丗矣唐髙祖&KR0004;立祀四丗太宗増祀六丗及¶
太宗祔廟則遷洪農府君神主於夾室髙宗祔廟又¶
遷宣皇神主於夾室皆祀六丗此前代之成法也惟¶
明皇立九室祀八丗事不經見難可依據今&KR0002;以太¶
祖太宗爲一丗則大行皇帝祔廟之日僖祖親盡當¶
遷於西夾室祀三昭三穆於先王典禮及近丗之制¶
無不符合太廟更不須添展一室¶
　　　　上兩宫䟽¶
月日具官臣光昧死再拜上䟽皇太后殿下皇帝陛¶
下臣聞天地交謂之泰天地不交謂之否天地者上¶
<pb:KR4d0040_SBCK_026-4b>¶
下之象也施諸人事君仁而臣忠父慈而子孝兄愛¶
而弟恭皆泰也君不仁臣不忠父不慈子不孝兄不¶
愛弟不恭皆否也泰則上下之情通内外之志和國¶
以之治家以之安否則上下之情塞内外之志乖國¶
以之乱家以之危治乱安危之分不在於它在於審¶
察否泰之端而已矣書曰立愛惟親立恭惟長始于¶
家&KR0022;終于四海自古明王治天下之道未有不自孝¶
慈始者也恭惟先帝属籍之親凡数百人獨以天下¶
之業傳於聖明皇太后承顧命之際鎭撫中外决定¶
大業其恩德隆厚踰於天地何可勝言皇帝至性烝¶
烝哀以執喪共以致養夙夜憂勞以成疾疹其於慈¶
孝之美可謂至矣然臣猶竊有所懼不可不過慮於¶
<pb:KR4d0040_SBCK_026-5a>¶
萬一先事而進言者臣聞金隄千里潰於蟻壌白璧¶
之瑕易離難合況社稷之重非特金隄也骨&KR0079;之親¶
非特白璧也在於守之至謹執之至固完美無間然¶
後福禄無疆也夫姦邪之人專闚主意苟有釁隙則¶
因乗之於是離間人君臣交(犯/御名)人父子使之上下相¶
疾内外相疑巳然後得&KR0108;其詐謀以盗其大&KR0096;私其¶
重利自古以来喪國敗家未有不由此者也今雖叡¶
聖在上朝廷清明中外之臣咸懷忠良然禍福之原¶
其来甚微舉措聽納不可不慎臣愚&KR0060;惟今日之事¶
皇帝非皇太后無以君天下皇太后非皇帝無以安¶
天下兩宫相恃猶頭目之與心腹也皇帝聖體平寜¶
之時奉事皇太后承順顔色宜無不如禮&KR0002;藥石未¶
<pb:KR4d0040_SBCK_026-5b>¶
効而定省温清有不能周備者亦皇太后所冝容也¶
孔子曰孝哉閔子騫人不間於其父母昆弟之言蓋¶
言誠信純至表裏著明而它人不能間也孟子曰父¶
子責善賊恩之大者也蓋言骨肉至親止當以恩意¶
相厚不當較錙銖之是非也臣愚伏望皇帝常思孔¶
子之言皇太后無忘孟子之戒萬一姦人欲有閞&KR0003;¶
渉於離間者當立行誅戮以明示天下使咸知䜛佞¶
之徒不能欺惑聖明也方今天地&KR0017;神群臣百姓鳥¶
獸草木皆恃兩宫以爲安&KR0002;兩宫&KR0172;欣於上則天地¶
&KR0017;神得以歆其禋祀鳥獸草木得以遂其生息况群¶
臣百姓孰不保首領以樂太平之化哉臣狂&KR0937;妄言¶
不識忌諱惟知徇國不爲身謀不勝區區迫切之誠¶
<pb:KR4d0040_SBCK_026-6a>¶
臣光昧死再拜上䟽¶
　　　　夏國入弔劄子¶
臣伏聞夏國所遣使人前日不肯門見固求入對朝¶
廷不許勒歸館舎臣愚竊以陛下継統之&KR0004;四夷之¶
人皆欲奉望天表窺覘聖德又聞曏曽不安意謂未¶
能視朝所以犬羊之心敢爾桀黠今&KR0002;深閉固拒不¶
聽入見則必疑有所隠避益足使之驕慢况即日陛¶
下巳御正殿臣謂何惜紫庭数歩之地使之稽首拜¶
伏瞻仰清光庶幾得識陛下神武之姿知必能鎮服¶
四海歸至其國轉相告語使其蜂蟻之衆心服&KR0148;沮¶
不敢窺邊此所謂上兵伐謀不待戰而屈敵者也取¶
進止¶
<pb:KR4d0040_SBCK_026-6b>¶
　　　　論進賀表恩澤劄子¶
臣竊見諸路轉連使提㸃刑獄知州軍等名遣親屬¶
進奉賀登極表至京師朝廷不問官職髙下親屬逺¶
近一例推恩乃至班行幕職&KR0096;知州軍或所遣之人¶
不係親屬者亦除齋郎及差使殿侍此蓋國初承五¶
代姑息藩鎮之弊故有此例後來人主嗣位之初大¶
臣因循故事不能革正然以理推之國家爵禄本待¶
賢才及有功効之人今使此等無故受官誠爲大濫¶
况近日官吏繁冗十倍於國初之時朝廷深知其弊¶
所以數年前别定條制減省諸色奏䕃之數&KR0002;進表¶
之人皆得一官則又併増數百入仕之人曏來減省¶
奏䕃悉爲虚設今縦不能盡罷此等恩澤其進表人¶
<pb:KR4d0040_SBCK_026-7a>¶
&KR0002;係五服内親者或乞等第授一官其五服外親及¶
不係親屬者並量賜金帛罷去庶幾少救濫官之失¶
取進止¶
　　　　上殿劄子二道¶
臣聞臯陶賛於舜曰元首明哉股肱良哉庶事康哉¶
蓋言人君明則百官得其人百官得其人則衆事無¶
不美也又曰元首叢脞哉股肱惰哉萬事隳哉蓋言¶
人君細碎無大略則群臣不盡力群臣不盡力則万¶
事皆廢壞也此二者治乱之至要也荀子曰明主好¶
要闇主好詳主好要則百事詳主好詳則百事荒故¶
爲人君者自有職事固不當詳察細務也然則人君¶
之職謂何臣愚以爲量材而授官一也度功而加賞¶
<pb:KR4d0040_SBCK_026-7b>¶
二也審罪而行罰三也材有長短故官有能否功有¶
髙下故賞有厚薄罪有小大故罰有輕重此三者人¶
君所當用心其餘皆不足言也臣伏見國家舊制百¶
司細事如三司鞭一胥史開封府&KR0024;一廂鎮之𩔖往¶
往皆須奏聞崇政殿所引公事有軍人武藝國馬芻¶
秣之𩔖皆一一躬親閱視此蓋國&KR0004;艱難&KR0096;時之制¶
施於今日頗傷煩碎陛下龍興撫運聖政惟新臣愚¶
以爲冝令中書樞宻院檢詳中外百司自來公事須¶
申奏取旨及後殿所引公事其間不繋大體非人君¶
所宜身親者悉從簡省委之有司陛下養性安身以¶
專念人君之三職足以法天地之易簡致虞舜之無¶
爲誠天下幸甚取進止¶
<pb:KR4d0040_SBCK_026-8a>¶
　　　　第二道¶
臣聞王言惟作命不言臣下罔攸禀令陛下以明德¶
令望龍飛受命四海之内延頸傾耳渇聞聖政自踐¶
阼以來於今五月而陛下深執謙巽端拱淵黙群臣¶
奏事一無可否中外之情深爲鬱邑曏者猶謂聖體¶
未安今御殿聽政巳遵舊式出入起居皆復常度而¶
獨於萬機未加裁决臣竊惑之詩曰弗躬弗親庶民¶
弗信弗問弗仕勿罔君子臣愚伏望陛下凡兩府及¶
群臣奏事稍留神省察詢訪利害議論是非可則行¶
之否則却之使四方翕然瞻仰聖德億兆群生不勝¶
幸甚取進止¶
　　　　醫官劄子¶
<pb:KR4d0040_SBCK_026-8b>¶
臣伏見舊醫官宋安道等四人昨以侍先帝醫藥無¶
狀降授諸州散官㝷以陛下聖體不安大臣憂恐權¶
留安道等診候御脉今巳百有餘日陛下聖體終未¶
平復安道等方術無驗較然可知而其人皆得罪於¶
先帝臣謂陛下不冝赦其罪戾留在京師並乞發遣¶
令赴貶所僧志縁本不曉醫但以妖妄惑人於江淮¶
之間稱是診人六脉能知災福今亦出入禁庭叨忝¶
章服察其療疾實無所益伏乞奪去紫衣放歸本州¶
凡用醫之道在謹擇其人而專任之然後良工得盡¶
其術而功効可見今聞診御脉者常以十數工拙相¶
雜是非混殽發言進藥更相𠋣仗前䟦後疐左瞻右¶
顧雖有俞扁之術將安所施於是彊者自專弱者附¶
<pb:KR4d0040_SBCK_026-9a>¶
㑹雷同比周共爲誣罔不顧聖體但爲身謀俱云脉¶
&KR0148;平知藏府無疾然而旁側衆人&KR0060;觀形證豈得爲¶
安寧復舊如醫官所言哉日月益深根柢益固四海¶
憂畏焦心墜膽臣愚伏望陛下思一身之安危繫群¶
生之禍福深自重惜不可因循愽訪京邑四方通醫¶
術者精擇一人使之專診御脉聽用其言服食其藥¶
&KR0002;旬日之間全無應効則斥去不用别更擇人如此¶
必遇良醫痊復有日臣不勝區區伏望聖慈少加采¶
察天下幸甚取進止¶
　　　　西路旱劄子(九月十三日上㝷/下兩路轉運司)¶
臣&KR0060;聞京西陜西兩路自夏末以來殊少雨澤秋田¶
豐稔者所收不過五分枯旱之處所得尤薄而官司¶
<pb:KR4d0040_SBCK_026-9b>¶
或務爲聚歛民有訴旱者不肯受接道塗嗷嗷頗多¶
怨讟巳有流移就食它方者况此兩路昨來供應山¶
陵百姓最爲勞苦朝廷尤冝優恤伏望特降詔旨下¶
兩路體量應有災傷之處倍加存撫寛其租稅敢有¶
抑塞旱狀不爲收接者嚴加譴責庶使困窮之民有¶
所赴訴取進止¶
　　　　趙滋劄子¶
臣累曽上言趙滋剛愎狂妄不可管軍及守邊必將¶
敗事近聞朝廷益加寵任令再知雄州臣愚&KR0937;之言¶
誠無足采然&KR0060;聞曏時本路都轉運使唐介安撫使¶
彭思永皆曽言滋罪狀今朝廷使之再任彼三人者¶
必不肯同心恊力以利公家但更相違戾窺伺得失¶
<pb:KR4d0040_SBCK_026-10a>¶
雖容貌語言外相包容其中心豈能坦然全無猜惡¶
是朝廷激之使交闘也&KR0002;監司將帥𤣥相猜惡而欲¶
使之安下民扞外敵臣竊以爲難矣伏望朝廷念河¶
北一路繋國家安危察滋所爲皆夸誕不實授滋别¶
路一閑慢差遣使上下之情各獲自安不唯邊境保¶
無他慮亦滋一身之福也取進止¶
　　　　福寧殿前尼女劄子(九月二十九/日上㝷撤去)¶
臣竊見大行皇帝梓宫在福寧殿自啓菆以來每日¶
裝飾尼女置於殿前𫝊以粉黛衣之綺繍狀如俳優¶
又𩔖戲劇臣不知其&KR0003;果何謂也群臣見者無不駭¶
異或歎其失禮或黙有譏誚黷嫚威神莫甚於此殆¶
非所以禆助喪容&KR0026;示萬方伏望聖慈速令撤去孔¶
<pb:KR4d0040_SBCK_026-10b>¶
子曰葬之以禮此孝之大也臣願陛下因此特降聖¶
旨下有司應將來靈駕進發以至襄事凡儀仗送終¶
之物有鄙俚無稽不合典禮如此𩔖者悉冝刪去無¶
使四方之人有所觀𥬇取進止¶
　　　　遣奠劄子¶
臣聞禮爲人後者爲之子也孔子曰人未有自致者¶
也必也親喪乎又曰喪事不敢不勉故天子即位之¶
初天下所以瞻仰而歸心者唯在執喪盡禮而已矣¶
恭惟仁宗皇帝舉天下而授之陛下明睿獨断人莫¶
之間父母能生陛下不能使陛下貴爲天子冨有四¶
海至於萬丗子孫永饗天禄皆仁宗皇帝之厚德不¶
可忘也今靈駕發引逺就山陵天長地乆永無還期¶
<pb:KR4d0040_SBCK_026-11a>¶
痛毒惻怛無甚於此伏望陛下至日&KR0002;聖體稍安行¶
禮之際威儀容止動加矝愼擗踊哭泣過於哀毀以¶
竭孝思之至報罔極之恩結四海之心聳萬民之望¶
盛德本基盡在於是不可以不嚴畏也此雖聖明所¶
自知然臣區區尚欲以塵露之微助山海之大庶幾¶
萬一或有所益焉取進止¶
　　　　後殿起居劄子¶
臣竊見國家從來以垂拱崇政爲便殿乗與每旦先¶
御垂拱退御崇政是以侍從近臣巳於垂拱起居者¶
非有職事奏對更不復至崇政近&KR0010;以來乗輿間日¶
一御垂拱有司不詳事體夲末遂令學士待制及兩¶
省官只赴垂拱不赴崇政起居近以山陵未畢乗輿¶
<pb:KR4d0040_SBCK_026-11b>¶
不御垂拱將近旬月學士以下遂廢起居之禮豈有¶
名爲侍從近臣而動踰旬月不得瞻望黼扆臣恐朝¶
廷之儀由此相承寖益訛謬欲乞今後應乗輿不御¶
前殿並令學士待制及兩省官赴後殿起居或以爲¶
太煩即令兩日一次起居取進止¶
　　　　皇地祇劄子¶
臣伏見今月十九日以大行皇帝謚號奏告天地宗¶
廟社稷皇地祇止於圎亡望告臣聞王者父天母地¶
其尊一也是故孝經曰事父孝故事天明事母孝故¶
事地察今社稷之祀位爲上公猶特遣官奏告而皇¶
地祇寓於南郊下同腏食失尊卑之敘乖重輕之義¶
考諸名體竊所未安欲乞今後凡𥙊告皇地祇並遣¶
<pb:KR4d0040_SBCK_026-12a>¶
两府官一貟詣北郊行事庶合禮意取進止¶
　　　　虞𥙊劄子¶
臣聞禮旣葬而虞虞安也柩旣藏矣孝子不忍一日¶
離其親恐精神彷徨無所依歸故𥙊以安之也然則¶
虞者孝子之事主人當親其禮非臣下所得攝也臣¶
竊見今月三日虞𥙊百官皆入就位而哭而陛下不¶
親其禮使宗正卿攝事臣&KR0060;惑之伏以永昭陵距京¶
師猶五頓木主還未至之時不可一日不虞故使群¶
臣攝事今木主巳逹京師近在内殿而有司不根禮¶
意尚如塗中使群臣行事於親踈之序有所不稱於¶
哀恭之情有所未盡臣恐聞見之人不知有司之失¶
而歸責於陛下今未至卒哭尚有三虞欲望自來日¶
<pb:KR4d0040_SBCK_026-12b>¶
以後陛下親行其禮取進止¶
　　　　第二劄子¶
臣昨日上言虞𥙊者孝子之事非臣下所得攝乞陛¶
下親行其禮陛下不以臣言爲輕以爲得禮巳降聖¶
旨依臣所奏今日禮儀旣具百辟在庭而陛下不出¶
復使宗正卿攝事在列之臣無不愕然自失且昨日¶
有司不爲陛下設親𥙊之禮猶可謂之有司之失&KR0002;¶
今日之事則咎將誰歸此皆由臣惷愚以彰陛下之¶
過臣之罪重惟陛下裁之臣聞易曰不逺復無祇悔¶
元&KR0123;孔子曰過而不改是謂過矣伏望陛下來日雖¶
聖體小有不康亦當勉彊親行其禮以&KR0281;中外之惑¶
取進止¶
<pb:KR4d0040_SBCK_026-13a>¶
¶
温國文正公文集卷第二十六¶
<pb:KR4d0040_SBCK_026-13b>¶
