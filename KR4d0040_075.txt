# -*- mode: mandoku-view -*-
#+TITLE: 傳家集
#+DATE: 2015-09-23 10:19:41
#+PROPERTY: LASTPB  <md:KR4d0040_SBCK_026-1a>
#+PROPERTY: JUAN 75


　迃書
　　　迃書序(嘉祐二年作/)
余生六齡而父兄教之書雖誦之不能知其義又七年
始得稍聞聖人之道朝誦之夕思之至於今二十有七
年矣雖其性之昏愚憊而不能進然勤亦至矣時有所
獲書以示人人之論高者則曰子之書庸而無奇衆人
<pb:KR4d0040_WYG_074-1b>
所同知也論卑者則曰子之書迃而難用於世無益也
嘻我窮我之心以求古之道力之所及者則取之庸與
迃惟人之所名也我安得知之故命其書曰庸書亦曰
迃書云
　　　釋迃
或謂迃夫曰子之言太迃於世無益也迃夫曰子知迃
之無益而不知其為益且大也子知迃之有益而不知
其為損亦大也子不見夫樹木者乎樹之一年而伐之
<pb:KR4d0040_WYG_074-2a>
則足以給薪蘇而巳二年而伐之則足以為桷五年而
伐之則足以為楹十年而伐之刖足以為棟夫豈非收
功愈逺而為利愈大乎古之人惟其道閎大而不能狹
也其志邃奥而不能邇也其言崇高而不能庳也是以
所適齟齬而或窮為布衣貧賤困苦以終其身然其遺
風餘烈數百千年而人猶以為法曏使其人狹道以求
容邇志以取合庳言以趨功雖當時貴為卿相利止於
其躬榮盡於其生惡得餘澤以及後世哉如余者患不
<pb:KR4d0040_WYG_074-2b>
能迃而巳矣迃何病哉
　　　辨庸
或謂迃夫曰子之言甚庸衆人之所及也惡足貴哉迃
夫曰然余學先王之道勤且久矣惟其性之惛也苦心
勞神而不自知猶未免夫庸也雖然古之天地有以異
於今乎古之萬物有以異於今乎古之性情有以異於
今乎天地不易也日月無變也萬物自若也性情如故
也道何為而獨變哉子之於道也將厭常而好新譬夫
<pb:KR4d0040_WYG_074-3a>
之楚者不之南而之北之齊者不之東而之西信可謂
殊於衆人矣得無所適失其所求愈勤而愈逺邪嗚呼
孝慈仁義忠信禮樂自生民以來談之至今矣安得不
庸哉如余者懼不能庸而巳矣庸何病哉
　　　士則
或曰為士何如迃夫曰士者事天以順交人以謹謹司
其分不敢失隕而巳矣或曰為士者亦事天乎曰是何
言也天者萬物之父也父之命子不敢逆君之言臣不
<pb:KR4d0040_WYG_074-3b>
敢違父曰前子不敢不前父曰止子不敢不止臣之於
君亦然故違君之言臣不順也逆父之命子不孝也不
順不孝者人得而刑之順且孝者人得而賞之違天之
命者天得而刑之順天之命者天得而賞之或曰何謂
違天之命曰天使汝窮而汝强通之天使汝愚而汝强
智之若是者必得天刑或曰何謂天刑曰人之刑賞刑
賞其身天之刑賞刑賞其神故天之所賞者其神間靜
而佚樂以考終其命天之所刑者其神勞苦而愁困以
<pb:KR4d0040_WYG_074-4a>
夭折其生彼雖僂然而白首猶貳負之臣桎梏而處諸
石下雖踰千嵗惡足稱壽哉或曰夫士者當美國家利
百姓功施當時澤及後世豈獨齪齪然謹司其分不敢
失隕而巳乎曰非謂其然也智愚勇怯貴賤貧富天之
分也君明臣忠父慈子孝人之分也僣天之分必有天
災失人之分必有人殃堯舜禹湯文武勤勞天下周公
輔相致太平孔子以詩書禮樂教洙泗顔淵簞食瓢飲安
於陋巷雖徳業異守出處異趣如此其逺也何嘗捨其
<pb:KR4d0040_WYG_074-4b>
分而妄為哉
　　　言戒
迃夫曰言不可不重也子不見鐘鼓乎夫鐘鼓叩之然
後鳴鏗訇鏜&KR1861;人不以為異也若不叩自鳴人孰不謂
之祅邪可以言而不言猶叩之而不鳴也亦為廢鐘鼓
矣
　　　䘌齒
迃夫病䘌齒呻吟之聲達於四鄰通夕不寐有道士過
<pb:KR4d0040_WYG_074-5a>
之問曰子知病之所來乎曰不知也道士曰病來自天
天且取子之齒以食食骨之蟲而子拒之以違天也夫
天者子之所受命也若之何拒之其必與之迃叟曰諾
於是以齒與蟲惽然而寐一夕而愈
　　　蠆祝
迃夫夜立於庭拊樹而蠆螫其手捧手吟呼痛徹於心
家人呼祝師祝之祝師曰子姑勿以蠆為慘烈以為凡
蟲而藐之曰是惡能苦我哉則痛巳矣從之少選而痛
<pb:KR4d0040_WYG_074-5b>
息迺謝祝師曰爾何術而能攘蠆之毒如是其速也祝
師曰蠆不汝毒也汝自召之余不汝攘也汝自攘之夫
召與攘皆非我術之所能及也子自為之也於是迃夫
嘆曰嘻利害憂樂之毒人也豈直蠆尾而巳哉人自召
之人自攘之亦若是而巳矣
　　　飯車
天雨迃夫出見飯車息於高蹊者指謂其徒曰是車也
將覆不久矣行未十步聞讙聲顧見其車巳覆其徒問
<pb:KR4d0040_WYG_074-6a>
曰子何由知之迃夫曰吾以人事知之夫天雨道濘而
蹊獨不濡又狹而高是衆人之所趣也而車不量其力
固狹擅高久留不去以妨衆人之欲進者其能無覆乎
禍有鉅於此者奚飯車之足云
　　　拾樵
迃夫見童子拾樵於道約曰見樵先呼者得之後毋得
爭也皆曰諾既而行相與笑語戲狎至驩也瞲然見横
芥於道其一先呼而衆童子爭之遂相撻擊有傷者迃
<pb:KR4d0040_WYG_074-6b>
夫惕然亟歸而嘆曰必天下之利大於横芥者多矣吾
不知戒而日與人遊恃其驩而信其約一旦有先呼而
鬭者能無傷乎
　　　知非(嘉祐三年五月/二十五日作)
或曰蘧伯玉五十而知四十九年非信乎曰何啻其然
也古之君子好學者有垂死而知其未死之前所為非
者況五十乎夫道如山也愈升而愈高如路也愈行而
愈逺學者亦盡其力而止耳自非聖人有能窮其高逺
<pb:KR4d0040_WYG_074-7a>
者哉
　　　天人(熙寧七年三/月十六日作)
迃叟曰天力之所不及者人也故有耕耘斂藏人力之
所不及者天也故有水旱螟蝗
　　　無怪
迃叟曰有兹事必有兹理無兹理必無兹事世人之怪
怪所希見由明者視之天下無可怪之事
　　　理性(元豐二年十月/二十八日作)
<pb:KR4d0040_WYG_074-7b>
易曰窮理盡性以至於命世之高論者競為幽僻之語
以欺人使人跂懸而不可及憒瞀而不能知則盡而捨
之其實奚逺哉是不是理也才不才性也遇不遇命也
　　　事親(元豐四年作/)
迃叟事親無以踰人能不欺而巳矣其事君亦然
　　　事神(元豐四年正/月十六日作)
或問迃叟事神乎曰事神或曰何神之事曰事其心或
曰其事之何如曰至簡矣不黍稷不犧牲惟不欺之為
<pb:KR4d0040_WYG_074-8a>
用君子上戴天下履地中函心雖欲欺之其可得乎
　　　寛猛(元豐四年/十月作)
迃叟曰寛而疾惡嚴而原情政之善者也
　　　回心
或問子能無心乎迃叟曰不能若夫回心則庶㡬矣何
謂回心曰去惡而從善捨非而從是人或知之而不能
徙以為如制駻馬如斡磻石之難也靜而思之在我而
巳如轉戸樞何難之有
<pb:KR4d0040_WYG_074-8b>
　　　無益(元豐六年二/月十七日作)
迃叟曰言而無益不若勿言為而無益不若勿為余久
知之病未能行也
　　　學要(元豐六年五/月二日作)
迃叟曰學者所以求治心也學雖多而心不治安以學
為
　　　治心(元豐六年六月/二十三日作)
迃叟曰小人治迹君子治心
<pb:KR4d0040_WYG_074-9a>
　　　文害(元豐六年七/月十八日作)
或謂迃叟子於道則得其一二矣惜乎無文以發之迃
叟曰然君子有文以明道小人有文以發身夫變白以
為黑轉南以為北非小人有文者孰能之
　　　道大(元豐六年八/月一日作)
迃叟曰聖人之道如天地天地之間靡所不有衆人之
道如山川如陵谷如鳥獸如艸木如蟲沙各盡其分不
知其外天地則無不包也無不徧也
<pb:KR4d0040_WYG_074-9b>
　　　毋我知
孔子曰殷有三仁焉蓋孔子之前為比干者則非微子
矣為微子者則非比干矣為箕子者則非比干與微子
矣至孔子然後人知三子者皆仁人也孔子曰微管仲
吾其被髮左衽矣如其仁如其仁孟荀氏之言曰仲尼
之門五尺童子羞稱五伯以是觀之孟荀氏之道槩諸
孔子其隘甚矣
　　　道同(元豐六年作/)
<pb:KR4d0040_WYG_074-10a>
迃叟曰合天下而君之之謂王王者必立三公三公分
天下而治之曰二伯一公處乎内皆王官也周衰二伯
之職廢齊桓晉文糾合諸侯以尊天子天子因命之為
侯伯修舊職也伯之語轉而為霸霸之名自是興自孟
荀氏而下皆曰由王道而王由伯道而霸道豈有二哉
得之有淺深成功有小大耳譬諸水為畎為澮為谷為
谿為川為瀆若所鍾則海也大夫士畎澮也諸侯谿谷
也州牧川也方伯瀆也天子海也小大雖殊水之性奚
<pb:KR4d0040_WYG_074-10b>
以異哉
　　　絶四(元豐六年作/)
或問子絶四何以始於毋意迃叟曰吉凶悔吝未有不
生乎事者也事之生未有不本乎意者也意必自欲欲
既立於此矣於是乎有從有違從則有喜有樂有愛違
則有怒有哀有惡此人之常情也愛實生貪惡實生暴
貪暴惡之大者也是以聖人除其萌塞其源惡奚自而
至哉或曰毋意於惡既聞矣敢問聖人亦毋意於善乎
<pb:KR4d0040_WYG_074-11a>
曰不然聖人之為善豈有意乎其間哉事至而應之以
禮義耳禮者履也循禮則事無不行義者宜也守義則
事無不得聖人執禮義以待事不為善而善至矣聖人
豈有意乎其間哉或曰然則聖人之心其猶死灰乎曰
不然聖人之心如宿火耳夫火宿之則晦發之則光引
之則然鼓之則熾既而復掩之則乃晦矣深而不消久
而不滅者其宿火乎聖人之心亦然治其心以待物物
至而應事至而辨豈若死灰哉灰死則不復然矣奚所
<pb:KR4d0040_WYG_074-11b>
用哉或曰毋固毋必奚以異乎曰在我為固在人為必
聖人出處語黙惟義所在無可無不可奚其固成敗禍
福繫命所遭誰得而知之奚其必或曰然則何以終於
毋我曰有意有必有固則有我有我則私私實生蔽是
故泰山觸額而不見雷霆破柱而不聞無意無必無固
則無我無我則公公實生明是故秋毫過目無不見也
飛蚊厯耳無不聞也其得失豈不逺哉
　　　求用(元豐六年作/)
<pb:KR4d0040_WYG_074-12a>
或曰士不好富貴則為士者不得其用刑賞不行矣迃
叟曰小人有才必求用於世以利其身不賞不勸不刑
不懲君子有才亦求用於世以行其道勸不待賞懲不
待刑自古亂臣賊子未有不出於好富貴者也為上者
亦何利焉
　　　負恩(元豐七年四月/二十八日作)
迃叟曰受人恩而不忍負者其為子必孝為臣必忠
　　　羨厭(元豐七年三/月十五日作)
<pb:KR4d0040_WYG_074-12b>
迃叟曰人情苦厭其所有羨其所不可得未得則羨巳
得則厭厭而求新則為惡無不至矣
　　　老釋(元豐七年十/二月二日作)
或問老釋有取乎迃叟曰有或曰何取曰釋取其空老
取其無為自然捨是無取也或曰空則人不為善無為
則人不可治奈何曰非謂其然也空取其無利欲之心
善則死而不朽非空矣無為取其因任治則一日萬㡬
有為矣
<pb:KR4d0040_WYG_074-13a>
　　　鑿龍門辨(元豐七年十/二月二日作)
或問禹鑿龍門闢伊闕有諸迃叟曰龍門伊闕天所為
也禹治之耳非山横其前水壅其流禹始鑿而闢之然
後通也或曰何以知之曰孟子云禹之行水行其所無
事若鑿山以通水不可謂之無事矣
　　　無為賛(元豐八年正/月十九日作)
學黄老者以心如死灰形如稿木為無為迃叟以為不
然作無為賛
<pb:KR4d0040_WYG_074-13b>
治心以正保躬以靜進退有義得失有命守道在巳成
功則天夫復何為莫非自然
　　　聖窮
聖人専以利人為心於術無不知也穀而可辟則不教
人耒耜矣死而可違則不教人棺槨矣夫豈非天使民
食且死雖聖人不能違乎
　　　諱有
人之情諱有而不諱無離婁之明人謂之瞽不愠矣栁
<pb:KR4d0040_WYG_074-14a>
下惠之和人謂之汚不怍矣
　　　斥莊
或曰莊子之文人不能為也迃夫曰君子之學為道乎
為文乎夫唯文勝而道不至者君子惡諸是猶朽屋而
塗丹雘不可處也眢井而羃綺繢不可履也烏喙而漬
飴糖不可嘗也而子獨嗜之乎或曰莊子之辨雖當世
宿學不能自解迃夫曰然則佞人也堯之所畏舜之所
難孔子之所惡是青蠅之變白黑者也而子獨悦之乎
<pb:KR4d0040_WYG_074-14b>
　　　辨揚
或曰揚子之諂也以王莽為可以繼周公軼阿衡迃夫
曰得巳哉揚子之為書也品藻當世蜀莊子真仲元靡
不及焉莽宰天下而自況於伊周敢遺諸子何鮑之死
不可不畏也雖然莽自況伊周則與之況黄虞則不與
也其志將曰為伊周而止斯可矣不止而至於簒伊周
豈然哉
　　　無黨
<pb:KR4d0040_WYG_074-15a>
或曰吾子擯莊而引揚或者為黨乎曰無黨也使莊為
揚書斯與之矣揚為莊言斯拒之矣孰黨哉
　　　兼容
或曰甚矣子道之隘也奚容之不兼迃夫曰沱潛之於
江也榛楛之於山也兼容焉可也莠之於苖也冰之於
火也欲兼得乎哉
　　　指過
或曰有人於此人指其過而告之則喜何如迃夫曰君
<pb:KR4d0040_WYG_074-15b>
子也或曰曷若無過而指諸迃夫曰君子履中正而行
者也故有過則人得而指諸若夫不中不正之人終日
所為皆過也又安得而指之
　　　難能
或曰堯舜之徳何以為難能迃夫曰舜自修於畎畝之
中而聞於堯此舜之難也舜在畎畝之中而堯知之此
堯之難也
　　　三欺
<pb:KR4d0040_WYG_074-16a>
迃夫曰鞠躬便辟不足為恭長號流涕不足為哀弊衣
糲食不足為儉三者以之欺人可矣感人則未也君子
所以感人者其惟誠乎欺人者不旋踵人必知之感人
者益久而人益信之
　　　官失
迃叟曰世之人不以耳視而目食者鮮矣聞者駭曰何
謂也迃叟曰衣冠所以為容觀也稱體斯美矣世人捨
其所稱聞人所尚而慕之豈非以耳視者乎飲食之物
<pb:KR4d0040_WYG_074-16b>
所以為味也適口斯善矣世人取果餌而刻鏤之朱綠
之以為盤案之玩豈非以目食者乎
　　　天人
迃叟曰天之所不能為而人能之者人也人之所不能
為而天能之者天也稼穡人也豐歉天也
　
　
　傳家集巻七十四

<pb:KR4d0040_WYG_075-1a>
欽定四庫全書
　傳家集巻七十五　　　　宋　司馬光　撰
　　格
　　　投壺新格(熙寧五年作/)
傳曰張而不弛文武弗能也弛而不張文武弗為也一
張一弛文武之道也君子學道從政勤勞罷倦必從容
宴息以養志游神故可久也蕩而無度將以自敗故聖
人制禮以為之節因以合朋友之和飾賔主之歡且寓
<pb:KR4d0040_WYG_075-1b>
其教焉夫投壺細事遊戲之類而聖人取之以為禮用
諸鄉黨用諸邦國其故何哉鄭康成曰投壺射之細也
古者君子射以觀徳為其心平體正端壹審固然後能
中故也蓋投壺亦猶是矣未審度於此而取中於彼仁
道存焉疑畏則疎惰慢則失義方象焉左右前却過分
則差中庸著焉得十失二成功盡棄誡慎明焉是故投
壺可以治心可以修身可以為國可以觀人何以言之
夫投壺者不使之過亦不使之不及所以為中也不使
<pb:KR4d0040_WYG_075-2a>
之偏頗流散所以為正也中正道之根柢也聖人作禮
樂修刑政立教化垂典謨凡所施為不啻萬端要在納
民心於中正而巳然難得而制者無若人之心也自非
大賢守道敦固則放蕩傾移無不至求諸少選且不可
得是故聖人廣為之術以求之投壺與其一焉觀夫臨
壺發矢之際性無麤宻莫不聳然恭謹志存中正雖不
能久可以習焉豈非治心之道歟一矢之失猶一行之
虧也豈非修身之道乎兢兢業業慎終如始豈非為國
<pb:KR4d0040_WYG_075-2b>
之道歟君子之為之也確然不動其心儼然不改其容
未得之而不懾既得之而不驕小人之為之也俯身引
臂挾巧取奇苟得而無愧豈非觀人之道歟由是言之
聖人取以為禮宜矣彼博奕者以詭譎相高以殘賊相
勝孔子猶曰飽食終日無所用心為之猶賢乎巳況投
壺者又可鄙略而輕廢哉古者壺矢之制揖讓之容今
雖闕焉然其遺風餘象猶彷彿也世傳投壺格圖皆以
奇雋難得者為右是亦投瓊探&KR0848;之類耳非古禮之本
<pb:KR4d0040_WYG_075-3a>
意也余今更定新格増損舊圖以精宻者為右偶中者
為下使夫用機徼倖者無所措其手焉壺口徑三寸耳
徑一寸高一尺實以小豆壺去席二箭半箭十有二枚
長二尺有四寸以全壺不失者為賢苟不能全則積算
先滿百二十者勝後者負俱滿則餘算多者勝少者負
為圖列之左方并各釋其指意焉
　　有初箭十算(首箭中者君子作事謀始以其能慎/始故賞之第二箭以下連中不絶者)
　　　　(皆五算若一箭不中次箭皆為散箭其違中/内有貫耳及驍者其箭別計假若有初箭仍)
<pb:KR4d0040_WYG_075-3b>
　　　　(貫耳則二十算是也舊圖初箭一籌其次每/箭加二籌盡四箭而止甚非勸功之道今自)
　　　　(二箭以下連中不絶者皆/賞之所以勉人於不解也)
　　　全壺無算(無算者不以耦之算數多少皆勝之/也若兩人俱全則復計其餘算以次)
　　　　(勝負夫為山九仞功虧一/簣全壺實難故君子貴之)
　　　有終十五算(末箭中也靡不有初鮮克有/終故比之有初又加五算也)
　　　散箭一算
　　　貫耳十算(耳小於口而能中之是/其用心愈精故賞之)
　　　驍箭十算(何謂之驍皆俊猛意也謂投而不中/箭激反躍捷而得之復投而中者也)
<pb:KR4d0040_WYG_075-4a>
　　　　(為其巳失而復得之不逺復善補過者也故/賞之若復投而貫耳者其算別計復投而不)
　　　　(中者/廢之)
　　　敗壺不問巳有之算皆負(謂十二箭皆不中大/無功也若兩人皆敗)
　　　　(則亦計餘算/以決勝負)
　　　横耳(謂箭横加耳/上舊五十籌)横壺(横加壺口/舊四十籌)皆依常算無
　　　　賞(偶然而横非投者工何足以賞若/為後箭所擊而墜地者與不中同)
　　　倚竿(箭斜倚壺口/中舊十五籌)龍首(倚竿正箭首正向/已者舊十八籌)龍尾
　　　　(倚竿而箭羽正向/已者舊十五籌)狼壺(轉旋口上而成倚/竿者舊十四籌)帶
<pb:KR4d0040_WYG_075-4b>
　　　　劒(貫耳不至地/者舊十五籌)耳倚竿(舊十/五籌)皆廢其算(傾邪/險詖)
　　　　(不在於善而舊圖以為奇箭多與之算甚無/謂也今廢其算所以罰之然亦異於不中者)
　　　　(故於連中全壺皆為通數若為後前所擊及同/自墜壺若耳中者復計其算墜地者與不中)
　　　倒中(舊百二/十籌)倒耳(舊不問籌/數並滿)壺中之算盡廢之
　　　　(顛倒反覆惡之大者奈何以為上/賞今盡廢其算所以明逆應之道)
　　䇿問
　　　學士院試李清臣等䇿問一首(熙寧三年三月/二十八日王介)
　　　　(甫言於上以為天命不足畏祖宗不足法流/俗不足恤故因䇿目以此三事質於所試者)
<pb:KR4d0040_WYG_075-5a>
　　　　(范景仁復至曰流俗不足恤一事我巳為䇿/目矣遂刋之明日禁中以紙帖其上别出䇿)
　　　　(目試清/臣等)
問先王之治盛矣其遺文餘事可見於今者詩書而巳
矣詩曰文王陟降在帝左右書曰面稽天若蓋言王者
造次動靜未嘗不考察天心而嚴畏之也詩曰毋念爾
祖聿修厥徳書曰有典有則貽厥子孫蓋言三代嗣王
未有不遵禹湯文武之法而能為政者也詩曰先民有
言詢於芻蕘書曰有廢有興出入自爾師虞庶言同則
<pb:KR4d0040_WYG_075-5b>
繹蓋言與衆同欲則令無不行功無不成也今之論者
或曰天地與人了不相關薄食震揺皆有常數不足畏
忌祖宗之法未必盡善可革則革不足循守庸人之情
喜因循而憚改為可與樂成難與慮始紛紜之議不足
聽采意者古今異宜詩書陳迹不可盡信邪將聖人之
言深微高逺非常人所能知先儒之解或未得其㫖邪
願聞所以辨之
　　　賢良䇿問一首(為邵興宗作/皇祐四年)
<pb:KR4d0040_WYG_075-6a>
問國家比下詔書以延天下豪俊之士待之以不次之¶
位豈特以學問之富為賢良文辭之麗為方正邪蓋<md:KR4d0040_SBCK_072-4b>¶思
得先古之至道當今之要務施之於事以安元元此¶主
上所以側席而求寤寐而思者也今子大夫褎然¶為舉
首固當有以副所以待之之意而不愧乎其名¶矣言及
之而不言則㡬於所謂隠者乎昔三代之王¶也逺者八
百載近者不減四百後世王天下者鮮能¶及之陵夷衰
微至於五代或四三年敢問前之所以¶延者豈世有哲
<pb:KR4d0040_WYG_075-6b>
王以守其業後之所以蹙者豈繼嗣¶不肖不能享其功
歟抑繇祖宗建法垂統明備固宻¶子孫不能敗邪至治
之世耕者讓畔漁者讓澤今國¶家修明禮義以切勵天
下久矣而退讓之風未甚行¶於朝爭奪之俗未盡絶於
野秋毫之利捐仁廢誼為¶¶之而不恥上下病之而不能
革也又内外百吏或<md:KR4d0040_SBCK_072-5a>¶侵牟細民苟不得其欲則轉賞為
罰倒直為曲寃痛¶失職吁嗟滿道雖待之以重誅嚴刑
而不能止也兹¶二者豈世俗澆偽不可復振將教之禁
<pb:KR4d0040_WYG_075-7a>
之之道有所¶未備也漢有天下至於孝文纔三十年而
帛朽於庫¶粟流於庾國家平定宇内嚮九十載而公私
之積日¶以凋耗議者推測其故而未能明也憂者雖衆
而莫¶能謀也敢問所以明之謀之亦有其術歟又若韓
非¶之五蠧荀悦之三遊此皆先世之患而今猶未息者¶
也將何道以息之至於朝政之善有所未盡黎庶之¶病
有所未聞子大夫其精心致思條析陳之靡有所¶遺有
司將以復於上而行之焉毋悼後害以枉執事苞¶忠隠
<pb:KR4d0040_WYG_075-7b>
知而不自盡以取美禄榮名而巳<md:KR4d0040_SBCK_072-5b>¶　　　進士䇿問十五首¶¶
問昔季路冉有公西華曽晳閒居縱言各陳其志趙¶文
子觀於九原以為死者可作想慕隨㑹之為人夫¶材性
散殊不可致之於一塗愛尚不同不可納之於¶一趣吾
子懐材抱器待時而用前言往行心所常存¶然則志於
道者何術慕於古者何人當位得時施於¶政而何尚修
身立行選於徳而何從蓋聞言不及之¶而言謂之躁言
<pb:KR4d0040_WYG_075-8a>
及之而不言謂之隠今聴者雖非昔¶人之明而亦未為
不知已則其言也可無隠焉¶¶
問昔者堯遭洪水咨於四岳曰有能俾乂四岳薦鯀<md:KR4d0040_SBCK_072-6a>¶堯
曰吁咈哉方命圯族則知鯀之不可用亦明矣四¶岳復
薦曰試可乃巳堯遂命之治水九年功用不成¶然後黜
之而興禹焉夫唐堯聖人之盛者舉事興為¶豈容過差
顧後之學者不能辨明耳不然使不善之¶人任事九年
蒸民汛濫所廢者大所害者廣然後去¶之仁聖用心固
<pb:KR4d0040_WYG_075-8b>
不如此愚智有涯不能測逺吾子其¶辨也¶¶
問稽於經傳帝王之際玉帛諸侯亡慮萬國當是之¶
時聲教所被東不踰海西距流沙南不盡荆蠻北不¶
及獯鬻以五服之民養萬國之君公有羡積私有餘¶
儲征代朝貢無歲而無咸出其中未嘗匱乏今國家<md:KR4d0040_SBCK_072-6b>¶奄有萬方囊括禹迹加以兵革不試垂三十年累聖¶
恭儉與民休息宫室不崇苑囿不廣衣服不麗飲食¶
不精然比歲以来有事西虜發輸滯積以饋一隅乃
<pb:KR4d0040_WYG_075-9a>
復財用竭而不繼力役困而不給吁嗟之聲蕭然道¶路
何曩者用民之侈而有餘今者用民之狹而不足¶乎變
而通之必有其道此最國家之急而從政者之¶所欲
聞也吾子明於古之道而察於今之故何施何¶為而
得國用舒民力足以及於古之世也仁者之言¶其利
宜漙幸毋讓焉¶¶
問夏書曰賞延於世小雅裳裳者華刺幽王棄賢者¶之
類絶功臣之世是古有世祿之道也周書數紂之<md:KR4d0040_SBCK_072-7a>¶罪則
<pb:KR4d0040_WYG_075-9b>
曰官人以世而言春秋者公羊氏亦云譏世卿詩¶書春
秋皆聖人所以儀範後世也今其言乃違戾如¶是豈聖
人之道淵微奥逺學者不足以至邪願聞所¶以辨之而
毋讓¶¶
問王者受天命臨四海上承天之序下正人之統故¶政
治之本莫先於厯數厯數之紀莫大於正朔正朔¶者厯
數之大端而萬事之維首也是以聖人重之三¶代之王
視斗招揺建寅建丑建子以為正月仰應三¶光俯順三
<pb:KR4d0040_WYG_075-10a>
統總象三材備在典䇿其傳詳矣正於唐¶虞以前則厯
世儒生各為異見孔安國以為建寅為¶正得天之數自
古皆用之湯武放伐以有天下革故<md:KR4d0040_SBCK_072-7b>¶鼎新然後有改正
朔易人視聴之事今據唐虞之前¶無異正朔之文則似
孔說得之然鄭康成依尚書緯¶以為正朔三而改自古
皆相變若循環然非至於夏¶商周而後變也孔子曰行
夏之時自古皆用建寅何¶得謂之夏之時似鄭義復為
優夫正朔者帝王之盛¶節國家之大事而古今異論紛
<pb:KR4d0040_WYG_075-10b>
紛不決願吾子辨其¶得失明究其說使後來學者知其
適從¶¶
問夫佐天子治四海安萬民使諸侯軌道四夷賔服¶百
吏稱職萬機辨治地平天成風雨和順者宰相之¶任也
其功烈莫先焉王者封二王後所以存三統重¶絕先聖
之世也而班固漢書采漢興以來有金革之<md:KR4d0040_SBCK_072-8a>¶勤及蠻夷
降王受爵邑者為功臣表又采椒房母舅¶之家徼倖獲
封者為外戚恩澤侯表而自平津以降¶由丞相得侯者
<pb:KR4d0040_WYG_075-11a>
及商周之後皆不得附於功臣之列¶而猥編於外戚恩
澤之間豈以燮理隂陽之重而居¶貫甲執兵之後先聖
苖裔王者賔客而在武夫健將¶之左邪抑史氏將有深
㫖非淺識所知乎將不思而¶巳矣願聞所以辨之¶
問祭¶¶¶¶典曰法施於民則祀之有功於民則祀之故厲<md:KR4d0040_SBCK_072-8b>¶山
氏之子曰柱能殖百穀祀以為稷共工氏之子曰¶勾龍
能平水土祀以為社湯既勝夏欲變先王之制¶以明革
命於是乎以棄代而後世無及勾龍者故不¶易也夫平
<pb:KR4d0040_WYG_075-11b>
水土者莫尚於禹禹之功顧不及勾龍邪¶湯不祀禹以
為社而云後世無及勾龍者其㫖何哉¶聖人規為必不
妄也子大夫其懋明之¶
問世之為詩者皆稱魯僖公能遵伯禽之法魯人尊¶之
而為之頌自孔子刪詩存而不去非虛美也今¶以春秋
迹之或違禮而動或作事不時至於修泮宫¶伐淮夷作
新廟皆無聞焉殆若與頌不相應者其故¶何哉¶
問孟子稱盡信書不如無書吾於武成取二三䇿而<md:KR4d0040_SBCK_072-9a>¶巳
<pb:KR4d0040_WYG_075-12a>
為其以至仁伐至不仁而有血流漂杵也後之學¶者皆
祖其言乃以書為舛駮非若他經之純美也嗚¶呼彼孟
子者果愈於聖人邪書者果是非相冒中有¶可信不可
信者邪學者病於隨風而呼順流而攘未¶有能排其門
上其堂探其室嚌其䏑而徒披猖横騖¶乎藩籬之外彼
又烏知甘酸之正味邪乃欲信孟子¶而非書孟子又曰
說詩者不以文害辭不以辭害志¶斯言也豈獨可施於
詩而不可施於書邪孟子之云¶書不可盡信者果是歟
<pb:KR4d0040_WYG_075-12b>
願與諸君訂之¶
問關雎麟趾之化王者之風故繫之周公鵲巢騶虞¶之
徳諸侯之風先王之所以教故繫之召公説者以¶為先
王謂太王王季今據二南之詩大抵皆言文王<md:KR4d0040_SBCK_072-9b>¶之化或
美召伯或美王姬烏在其為太王王季也且¶如太王王
季文王之詩何為不編之雅頌而列於國¶風又文王之
道被於天下何故其中雜有王者諸侯¶之風復何為繫
之周公召公皆惷昧所不識也二三¶君子奥博於學願
<pb:KR4d0040_WYG_075-13a>
聞所以辨之其説何也¶
問曲禮曰禮不下庶人刑不上大夫按王制修六禮¶以
節民性冠婚喪祭鄉相見此庶人之禮也舜典五¶服三
就大夫於朝士於市此大夫之刑也夫禮與刑¶先王所
以治羣臣萬民不可斯須偏廢也今曲禮乃¶云如是必
有異㫖其可見乎¶
問子曰侍於君子有三愆言未及之而言謂之躁言及
之而不言謂之隠未見顔色而言謂之瞽夫聖人之道
<pb:KR4d0040_WYG_075-13b>
正直無隠豈伺人顔色而言邪必有微㫖幸為辨之
問春秋始隠之説誰氏為通¶
問春秋不書公即位何以特書王正月杜元凱<md:KR4d0040_SBCK_072-10a>¶以朝<md:KR4d0040_SBCK_072-10b>¶正
於廟解之朝正于廟國家常禮非特行於君之始¶年也¶
問春秋貴儀父者為其能自通於大國繼好息民也¶夫
小事大者盟不重於朝今犂来名而儀父字其説¶何也¶
　　樂詞
　　　樞宻院開啟聖節道場排當詞
<pb:KR4d0040_WYG_075-14a>
　　　散念
紫電流樞元聖誕膺於丕運妙花雨地輔臣祗奉於仁
祠憑不垢之勝因佑無疆之遐算仍修高㑹共洽多娛
宜盡從容式昭慈惠
䕫龍滿座集紳紳花雨仍添一日春欲識華胥何處在
只應近與醉鄉鄰
　　　作語
徳水澄瀾上聖應期而降誕崇邱儲粹大賢名世以挺
<pb:KR4d0040_WYG_075-14b>
生蓋精神之㑹昌若符契之相合必資同徳用底太寧
恭惟尊號皇帝陛下容覆如天照臨若日躋羣生於富
壽之域納庶俗於仁讓之塗雷雨弗迷魚鼈咸若伏惟
某官某官丕宣忠力克壯逺猷筦樞機而均四時撫韜
鈐而制八狄屬呈祥於里社冀徼福於香城大啓梵筵
同祈睿算玉毫珠髻既瞻仰於慈雲寶案金觴仍涵濡
於湛露肴羞交錯笙磬駢羅仁澤醲於惠風喜色饒於
淑氣某謬㕘樂吏獲對台廷不揆蕪才敢獻口號
<pb:KR4d0040_WYG_075-15a>
華渚流星表聖期宗工齋祓欵仁祠異花散漫承嚴供
妙樂從容奉宴嬉印紱相鮮金錯落珮環交映玉葳蕤
乾坤長久南山固此地年年捧羽巵
　　　勾曲
八音繁㑹七律鈞諧上悦台顔把色合曲
　　　御筵送李宣徽(昭亮/)知真定府口號
匈奴舊畏李將軍今日重來㡬代孫旗尾飄揚山燒裂
馬蹄騰踏塞塵昏降王稽顙朝南闕天子垂衣御北門
<pb:KR4d0040_WYG_075-15b>
幕府事閒刁斗靜碧潭佳景日開樽
　　　作語
天文垂象貴將陪扈於太微地險流形常山控臨於大
漠矧聖神之御辨懐荒憬以嚮風秋塵無驚夜戸不閉
眷是股肱之郡委於心膂之臣某官武節兼人雄規絶
衆元戎十乗董鋭士以啓行清酒百壺命賢王而出餞
榮生道路威動塞垣駐大斾於近郊留朱輪於清籞某
叨居樂部幸對台光不揆蕪才敢獻口號
<pb:KR4d0040_WYG_075-16a>
秋風蕭瑟引華旌祖宴高張出斗城玉饌芳菲羅百品
鐵衣照耀擁千兵驪歌未闋長楊苑騎吹先臨細栁營
雨露醲恩何以報沙場不惜樹功名
　　　慶文公八十㑹口號
某聞三王¶之¶¶¶盛<md:KR4d0040_SBCK_072-11a>¶未有遺年五福之¶先莫如享壽恭惟開
府太師才為人傑位極帝師黑頭强仕之時巳登廊廟
黄髮老成之日還賞林泉賛熙洽於三朝保康寧於八
十太公望口餘兩齒猶釣渭濵田千秋身乗小車尚腰
<pb:KR4d0040_WYG_075-16b>
相印何曽則¶¶¶始<md:KR4d0040_SBCK_073-1a>¶為太宰¶石鑒則甫拜司空¶平津之談論
多聞方叔¶之謀猷克壯獨兼具美度<md:KR4d0040_SBCK_073-1b>¶越前修留守相公
鎮撫都畿典司官鑰遇唐虞之無事喜稷卨之得朋大
啓華筵益祈遐算提舉端明惜盛事之難值慕賢者之
所為親邀相車就宴甲第跪斟芳醑仰祝椿齡某不揆
荒蕪敢獻口號
元勲茂徳古無倫海内高閒第一人台席巳酬調鼎志
磻溪還作釣魚身師臣首冠三旌貴嵗厯行開九帙新
<pb:KR4d0040_WYG_075-17a>
願過期頤躋上夀飛觴四<md:KR4d0040_SBCK_073-3a>¶十有餘春¶
　
　
　
　
　
　
　
<pb:KR4d0040_WYG_075-17b>
　
　
　
　
　
　
　
　傳<md:KR4d0040_SBCK_073-4b>¶家<md:KR4d0040_SBCK_073-7a>¶集巻<md:KR4d0040_SBCK_075-12b>¶七十五¶
<md:KR4d0040_SBCK_076-1a>¶
<pb:KR4d0040_WYG_076-1a>
欽定四庫全書
　傳家集巻
