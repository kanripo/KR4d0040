# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:50.349650
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0406-045温國文正司馬公文集-卷第四十五.
<pb:KR4d0040_SBCK_045-1a>¶
温國文正公文集卷第四十五¶
　　章奏三十¶
　　　應詔言朝政闕失事¶
　　　論風俗劄子¶
　　　薦范夢得狀¶
　　　再乞西京留臺狀¶
　　　乞奔喪狀¶
　　　乞以除拜先後立班劄子¶
　　　第二劄子¶
　　　　應詔言朝政闕失事¶
右臣准西京牒准三月三十日詔勑朕渉道日淺晻¶
于致治政失厥中以干隂陽之和乃自冬迄春旱暵¶
<pb:KR4d0040_SBCK_045-1b>¶
爲虐四海之内&KR0013;災者廣間詔有司損常膳避正殿¶
冀以塞責消變歷日兹乆未蒙休應嗷嗷下民大命¶
近止中夜以興震悸靡寜永惟其咎未知攸出意者¶
朕之聽納不得於理歟獄訟非其情歟賦歛失其節¶
歟忠謀讜言鬱於上聞而阿䛕壅蔽以成其私者衆¶
歟何嘉氣之不効也應中外文武臣寮並許實封直¶
言朝政闕失朕將親覽考求其當以輔政理三事大¶
夫務悉心交儆成朕志焉臣伏讀詔書喜極以泣昔¶
成湯以六事自責今陛下以四事求諌聖人所爲異¶
丗同符凡詔書所言皆即日之深患陛下旣巳知之¶
群臣夫復何云曽子曰尊其所聞則髙明矣行其所¶
知則光大矣陛下誠知其如是復能斷志無疑不爲¶
<pb:KR4d0040_SBCK_045-2a>¶
左右所移則安知今日之災沴不如太戊之桑榖髙¶
宗之雊雉成王之雷風宣王之旱魃更爲宗廟生民¶
之福乎然自詔下以来臣不知中外之臣亦有以當¶
今之急務生民之疾苦力爲陛下别白言之者乎蓋¶
必有之矣而臣未得聞也臣竊不自揆伏念父子受¶
國厚恩備位侍從曏在朝廷屢以狂瞽塵浼聖聦間¶
以衰疾自求閑官不敢復預國家之議四年於兹矣¶
幸遇陛下發不丗之詔問以朝政闕失斯實千載一¶
時古人雖在畎畆猶不忘君况居位食禄者乎是以¶
不敢畏當塗避衆怒愛微軀保妻子心知時事之可¶
憂而塞嘿不言也竊觀陛下英睿之性希丗少倫即¶
位以来銳精求治恥爲継體守文之常主髙欲慕堯¶
<pb:KR4d0040_SBCK_045-2b>¶
舜之隆下不失漢唐之盛擢俊傑之才使之執政言¶
無不聽計無不從所譽者超遷所毀者斥退垂衣拱¶
手聽其所爲推心置腹人莫能間雖齊(淵聖/御名)公之任¶
管仲蜀先主之任諸&KR0081;亮殆不及也執政者亦悉心¶
竭力以副陛下之欲恥爲碌碌守法循故事之臣毎¶
以周公自任是冝百度交正四民豐樂頌聲旁洽嘉¶
瑞沓至乃其効也然六年之間百度紛擾四民失業¶
怨憤之聲所不忍聞災異之大古今罕比其故何哉¶
豈非執政之臣所以輔陛下者未得其道歟所謂未¶
得其道者在於好人同巳而惡人異己是也陛下旣¶
全以威福之柄授之使之制作新法以利天下是冝¶
與衆共之捨短取長以求盡善而獨任己意惡人攻¶
<pb:KR4d0040_SBCK_045-3a>¶
難群臣有與之同者則擢用不次與之異者則禍辱¶
隨之人之情誰肯棄福而取禍去榮而就辱於是天¶
下之士躁於冨貴者翕然附之爭勸陛下益加委信¶
順從其言嚴断刑罰以絶異議如是者往往立取美¶
官比年以來中外執事權者皆此属矣其懷忠直守¶
廉恥者皆擯斥廢棄或罹罪譴無所容立至於臺諫¶
之官天子耳目所以規朝政之闕失糾大臣之專恣¶
此陛下所當自擇而亦使執政擇之彼專用其所親¶
愛之人或小有違忤即加貶逐以懲後來必得佞䛕¶
之尤者然後爲之如是則政事之愆謬群臣之姦詐¶
下民之疾苦逺方之&KR0072;抑陛下何從得聞見之乎又¶
奉使詢訪利害於四方者亦其所親愛之人皆先禀¶
<pb:KR4d0040_SBCK_045-3b>¶
其意指慿其氣&KR0020;以驅迫州縣之吏善惡繫其筆端¶
升黜由其脣吻彼州縣之吏承迎奉順之不贍何暇¶
與之講利害立同異哉及其入奏則云州縣守宰咸¶
以爲便經乆可行陛下但見其文書粲然可觀以謂¶
法之至善詢謀僉同豈知其在外之所爲哉或者更¶
増爲條目務求新巧互陳利病各事改張使畫一之¶
法日殊月異乆而不定吏民莫知所從蓋由襲故則¶
無功出竒則有賞彼皆進身之私計非有益國便民¶
之志也又令使者督責所在監司監司督責州縣上¶
下相驅競爲苛刻不即奉行新法立行停替或未熟新法¶
誤有違犯皆不理赦降去官與犯&KR0141;者罪同而重於¶
犯私罪者州縣之吏唯奉行文書赦免罪戾之不暇¶
<pb:KR4d0040_SBCK_045-4a>¶
民事不復留心矣又潜遣邏卒聽市道之人謗議者¶
執而刑之又出牓立賞募人告捕誹謗朝政者臣不¶
知自古聖帝明王之政固如是耶昔堯稽于衆捨已¶
從人舜戒群臣予違汝弼汝無面從退有後言此其¶
所以爲帝王稱首者也秦惡聞其過殺直諫之士禁¶
偶語之人及其禍敗行道之人皆知之而己獨不知¶
此所以爲萬丗戒者也子産相鄭鄭人游于郷校以¶
論執政然明請毀之子産曰何爲夫人朝夕退而游¶
焉以議執政之善否其所善者吾則行之其所惡者¶
吾則改之是吾師也&KR0002;之何毀之我聞忠善以損怨¶
不聞作威以防怨豈不遽止然猶防川大决所犯傷¶
人必多吾不克救也不如小决使道不如吾聞而藥¶
<pb:KR4d0040_SBCK_045-4b>¶
之也何今之執政異於古之執政乎齊景公謂梁丘¶
據曰惟據與我和夫晏子對曰據亦同也焉得爲和¶
和如羮焉水火醯醢鹽梅以烹魚&KR0079;宰夫和之齊之¶
以味濟其不及以&KR0165;其過君子食之以平其心君臣¶
亦然君所謂可而有否焉臣獻其否以成其可君所¶
謂否而有可焉臣獻其可以去其否是以政平而不¶
干民無爭心今據不然君所謂可據亦曰可君所謂¶
否據亦曰否以水濟水誰能食之今朝廷之臣對&KR0045;¶
啓沃亦有異於梁丘據者乎衛君言計非是而群臣¶
和者如出一口子思曰以吾觀衛所謂君不君臣不¶
臣者也人主自臧則衆謀不進事是而臧之猶却衆¶
謀况和非以長惡乎夫不察事之是非而恱人賛已¶
<pb:KR4d0040_SBCK_045-5a>¶
闇莫甚焉不度理之所在而阿䛕求容謟莫甚焉君¶
闇臣謟以在民上民不與也若此不巳國無&KR0011;矣子¶
思言於衞侯曰君之國事將曰非矣出言自以爲是¶
而卿大夫莫敢矯其非卿大夫出言自以爲是而士¶
庻人莫敢矯其非君臣旣自賢矣而群下同聲賢之¶
賢之則順而有福矯之則逆而有禍如此則善安從¶
生今執政主新法群下同聲賢之有以異於衛國之¶
政乎是以士大夫憤懣鬱結視屋竊歎而口不敢言¶
庻人飢寒憔悴怨歎號泣而無所控告此則陛下所¶
謂忠謀讜言鬱於上聞而阿䛕壅蔽以成其私者也¶
苟忠讜退伏阿䛕滿側而望百度之正四民之樂頌¶
聲之洽嘉瑞之臻固亦難矣方今朝之闕政其大者¶
<pb:KR4d0040_SBCK_045-5b>¶
有六而巳一曰廣散青苗錢使民&KR0018;債日重而縣官¶
實無所得二曰免上戸之役歛下戸之錢以養浮浪之¶
人三曰置市易司與細民争利而實耗散官物四曰¶
中國未治而侵擾四夷得少失多五曰結保甲教習¶
凶噐以疲擾農民六曰信狂狡之人妄興水利勞民¶
費財&KR0002;其它&KR0200;&KR0200;米塩之事皆不足爲陛下道也捨¶
其大而言其細捨其急而言其緩外有獻替之迹内¶
懷附㑹之心是姦邪之&KR0057;者臣不敢爲也凡此六者¶
之爲害人無貴賤愚智莫不知之乃至陛下左右前¶
後之臣曰譽新法之善者其心亦知其不可伹欲希¶
合聖心附㑹執政盗貴冨耳一旦陛下之意移則彼¶
之所言亦異矣臣今不敢復費簡札叙利害以煩聖¶
<pb:KR4d0040_SBCK_045-6a>¶
聽但願陛下勿詢阿䛕之黨勿徇權臣之意斷志罷¶
之必有能爲陛下言其詳者矣此六者之中青苗免¶
役錢爲害&KR0057;大夫力者民之所生而有也榖帛者民¶
可耕桑而得也至於錢者縣官之所鑄民不得私爲¶
也自未行新法之時民間之錢固巳少矣冨商大賈¶
藏鏹者或有之彼農民之冨者不過占田稍廣積榖¶
稍多室屋脩完耕牛不假而巳未甞有積錢巨萬¶
於家者也其貧者繿縷不蔽形糟糠不充腹秋指夏¶
熟夏望秋成或爲人耕種資采拾以爲生亦有未甞¶
識錢者矣是以古之用民者各因其所有而取之農¶
民之役不過出力稅不過榖帛及唐末兵興始有稅¶
錢者故白居易譏之曰私家無錢鑪平地無銅山言¶
<pb:KR4d0040_SBCK_045-6b>¶
責民以所無也今有司爲法則不然無問市井田野¶
之民由中及外自朝至暮唯錢是求農民值豐歳賤¶
糶其所収之榖以輸官比常&KR0010;之價或三分減二於¶
㪷斛之數或十分加二以求售於人&KR0002;值凶年無榖¶
可糶吏責其錢不巳欲賣田則家家賣田欲賣屋則¶
家家賣屋欲賣牛則家家賣牛無田可售不免伐桑¶
&KR0037;撤屋材賣其薪或殺牛賣其&KR0079;得錢以輸官一年¶
如此明年將何以爲生乎故自行新法以来農民&KR0057;¶
&KR0013;其患農者天下之夲農旣失業餘民安所取食哉¶
今貨益重物益輕年雖饑榖不甚貴而民倍困爲國¶
計者豈可不少思其故哉此皆歛錢之咎也北盡塞¶
表東&KR0013;海涯南踰江淮西及卭蜀自去&KR0010;秋冬絶少¶
<pb:KR4d0040_SBCK_045-7a>¶
雨雪井泉溪澗往往涸竭二麥無収民巳絶望孟夏¶
過半秋種未入中户以下大抵乏食采木實草根以¶
延朝夕&KR0002;又如是數月將如何哉當此之際而州縣¶
之吏督迫青苗助役錢不敢少緩鞭笞縲絀唯恐不¶
迨婦子皇皇如在湯火之中號泣呼天無復生望臣¶
恐鳥窮則啄獸窮則攫民窮困巳極而無人救恤羸¶
者不轉死溝壑壯者不聚爲盗賊將何之矣&KR0002;東西¶
南北所在嘯聚連群結黨日滋月蔓彌漫山澤蹈藉¶
城邑州縣不能禁官軍不能討當是時方議除去新¶
法將奚益哉緑林赤眉黄巾黒山之徒自何而有皆¶
疲於賦歛復值饑饉窮困無聊之民耳此乃宗廟社¶
稷之憂而廟堂之上方晏然自得以爲太平之業八¶
<pb:KR4d0040_SBCK_045-7b>¶
九巳成此臣所爲痛心疾首晝則忘食夜則忘寢不¶
避死亡欲黙不能者也易復之&KR0004;六曰不逺復無祇¶
悔元吉言過而能改雖悔不大也其上九曰迷復凶¶
有災眚用行師終有大敗以其國君凶至于十年不¶
克征言迷而不復凶且有災於君道&KR0057;不利也昔秦¶
穆公敗於殽作秦誓曰唯古之謀人則曰未就予忌¶
唯今之謀人姑將以爲親雖則云然尚猷詢兹黄髮¶
則罔所愆蓋悔棄老成之逺慮用利口之淺謀以取¶
覆敗而思&KR0024;其過也故能終雪前恥彊覇西戎漢武¶
帝征代四夷中國虚耗賊盗群起又䘮貳師之軍乃¶
下哀痛之詔曰廼者以縳馬書徧示丞相御史二千¶
石諸大夫郎爲文學者皆以虜自縛其馬不祥甚哉¶
<pb:KR4d0040_SBCK_045-8a>¶
公車方士太史太卜皆以爲吉今計謀卦兆皆反謬¶
蓋始寤公卿方士之謟䛕對不以誠致誤國事有悔¶
于心也故禁苛&KR0064;止擅賦力夲農天下復安自國家¶
行新法以来天下之人心祈口禱唯冀陛下之覺寤¶
而拯救其失以蘇疲民如望上天之膏澤日復一日以至¶
于今及今改之猶可救也過是則民力屈竭一旦渙然離¶
散乃始勞心安集豈不難哉竊&KR0026;陛下詔書寅畏天災深¶
自咎責丁寕懇惻以求至言是陛下巳知前日之失而欲¶
有所改爲也&KR0002;徒著之空文而於新法無所變更是猶臨¶
鼎哀魚之爛而益薪不巳將何&KR0024;哉陛下誠能垂日月之¶
明&KR0108;乹剛之断放逺阿䛕勿使壅蔽自擇忠讜爲臺諫¶
官収還威福之柄悉從己出詔天下青苗錢勿復散其見¶
<pb:KR4d0040_SBCK_045-8b>¶
在民間逋欠者計從&KR0004;官夲分作數年催納更不収¶
利息其免役錢盡除放差役並依舊法罷市易務其所¶
積貨物依元買價出賣所欠官錢亦除利催夲罷拓圡¶
闢境之兵先阜安中國然後征伐四夷罷保甲教閱¶
使服田力穡所興修水利委州縣相度凡利少害多¶
者悉罷之如此則中外讙呼上下感恱和氣薫蒸雨¶
必霑洽矣彼阿䛕之人附㑹執政者皆縁新法以得¶
冨貴&KR0002;陛下以爲非而捨之彼如魚之失水必力争¶
固執而不肯移願陛下勿問之也臣竊聞陛下以旱¶
暵之故避殿撤膳其焦勞至矣而民終不預其澤不¶
&KR0002;罷此六者立有溥博之徳及於四海也又聞京師¶
近雖獲雨而畿甸之外旱氣如故王者以四海爲家¶
<pb:KR4d0040_SBCK_045-9a>¶
無有逺近皆陛下之赤子願陛下雖徇群臣之請御¶
正殿復常膳猶應兢競業業憂勞四方不遽自寛以¶
爲無復災也又諸州縣奏雨往往止欲解陛下之焦¶
勞一寸云三寸三寸則云一尺多不以其實不可不¶
察也又聞青苗之法災傷及五分則&KR0029;閣其間官吏¶
不仁者至有抑遏百姓止放四分以下稅此尤可罪¶
者也臣在冗散之地&KR0002;朝政小小得失臣固不敢預¶
聞今坐視百姓困於新法如此將爲朝廷深憂而陛¶
下曽不知之又今年以來臣衰疾寖増恐萬一溘先¶
朝露齎懷忠不盡之情長抱恨於黄泉是以冒死一¶
爲陛下言之儻陛下猶棄忽而不之信此則天也臣¶
不敢復言矣干冒宸扆臣無任懇切惶懼之至謹具¶
<pb:KR4d0040_SBCK_045-9b>¶
狀奏聞伏候勑旨¶
　　　　論風俗劄子(元豐八年二月二十三日發/書籠於廢&KR0083;中得此劄子有)¶
(審官院印蓋熈寕二年所爲也不記當時/曾上與不上然&KR0026;今日之風俗其言似誤)¶
(中故/存之)¶
臣聞國之致治在於審官官之得人在於選士士之¶
嚮道在於立教教之歸正在於擇術是知選士者治¶
亂之樞機風俗之根原也竊見近歳公卿大夫好爲¶
髙竒之論喜誦老莊之言流及科場亦相習尚新進¶
後生未知臧否口傳耳剽翕然成風至有讀易未識¶
卦爻巳謂十翼非孔子之言讀禮未知篇數巳謂周¶
官爲戰國之書讀詩未盡周南召南巳謂毛鄭爲章¶
句之學讀春秋未知十二公巳謂三傳可束之髙閣¶
<pb:KR4d0040_SBCK_045-10a>¶
循守注䟽者謂之腐儒穿鑿臆&KR0003;者謂之精義且性¶
者子貢之所不及命者孔子之所罕言今之舉人發¶
言秉筆先論性命乃至流蕩忘返遂入老莊縱虚無¶
之談騁荒唐之辭以此欺惑考官獵取名第禄利所¶
在衆心所趨如水赴壑不可禁遏彼老莊棄仁義而¶
絶禮學非堯舜而薄周孔死生不以爲憂存亡不以¶
爲患乃匹夫獨行之私言非國家教人之正術也魏¶
之何晏晉之王衍相與祖述其道宅心事外選舉者¶
以此爲賢仕宦者以此爲業遂使紀綱大壞胡夷並¶
興生民塗炭神州陸沈今&KR0002;於選士之際用此爲術¶
臣懼向去任官之士皆何晏王衍之徒則政事安得¶
不隳風俗安得不壞正始永嘉之弊將復見於今矣¶
<pb:KR4d0040_SBCK_045-10b>¶
伏望朝廷特下詔書以此戒厲内外公卿大夫仍指¶
揮禮部貢院豫先曉示進士將來程試&KR0002;有僻經妄¶
&KR0003;其言渉老莊者雖復文辭髙妙亦行黜落庶幾不¶
至疑誤後學敗亂風俗取進止¶
　十二月三十日翰林學士兼侍讀學士右諌議大¶
　夫知制誥充史館修撰臣司馬光劄子¶
　　　　薦范夢得狀¶
右臣伏以報國之忠莫如薦士&KR0018;國之罪莫如蔽賢¶
臣伏見奉議郎同編修資治通鑑范祖禹智識明敏¶
而性行温良如不能言好學能文而謙晦不伐如無¶
所有操守堅正而圭角不露如不勝衣祖禹乃今正¶
議大夫致仕范鎮兄孫自祖禹年未二十爲舉人時¶
<pb:KR4d0040_SBCK_045-11a>¶
臣巳識之今年四十餘行義完固常如一日祖禹¶
所爲夲末無如臣最熟知臣於熈寕三年奏祖禹自¶
前知資州龍水縣事同修資治通鑑至今首尾一十¶
五年由臣頑固编集此書乆而不成致祖禹淹回沈¶
淪不得早聞逹於朝廷而祖禹安恬静黙如可以終¶
身下位曽無滯留之念臣誠&KR0012;陋所識至少於士大¶
夫間罕遇其比况如臣者逺所不及凡臣所言莫非¶
據實不敢溢羙今所修書巳畢祖禹應歸吏部别授¶
差遣臣竊爲朝廷惜此良寳委棄榛莽伏望皇帝陛¶
下特賜采拔或使之供職祕省&KR0026;其述作或使之入¶
侍經筵察其學行自餘進用繫自聖志如蒙朝廷擢¶
用後有不如所舉臣甘与之同罪¶
<pb:KR4d0040_SBCK_045-11b>¶
　　　　再乞西京留臺狀¶
右臣先於元豊五年九月二十六日受&KR0217;提舉西京¶
嵩山崇福宫候滿三十箇月不候替人發来赴闕至¶
今月此任當滿伏念臣性雖至愚粗常從學平生所¶
守不敢忘信雖遇布衣未甞妄語况於朝廷豈敢欺¶
罔臣今年六十有七耳目手足雖未衰數年以来昏¶
忘特甚舉錯云爲動多差繆使之臨繁處劇實所不¶
堪非敢愛身必恐敗事伹臣前後提舉崇福宫巳經¶
四任坐享俸給全無所掌今復有求匄實自愧心竊¶
見西京留司御史臺及國子監比於宫&KR0026;粗有職業¶
伏望聖慈俯加矜察特於上件兩處差遣内除授一¶
任庻使竊禄庇身以養殘年則陛下愛物曲盡始終¶
<pb:KR4d0040_SBCK_045-12a>¶
之賜微臣陳力兩遂公私之便¶
　　　乞奔喪狀¶
右臣先任提舉西京嵩山崇福宫於今年二月任滿¶
臣以数年以来昏忘特甚臨繁處劇實所不堪㝷具¶
狀奏陳乞於西京留司御史臺及國子監内除授一¶
任未奉朝旨間於今月七日忽奉遺制大行皇帝奄¶
棄天下臣哀荒摧絶無地自處伏念臣先帝踐阼以¶
來過蒙知待特出倫軰首寘翰苑継處憲臺亦甞承¶
乏俾佐樞府臣自知非才不敢冒居力辝事任願就¶
冗散亦荷矜容曲從所欲養以俸禄不責職業優游¶
自便十有五年近者書成又叨進職褒嘉賜賚皆踰¶
等比聖㤙汪洋天隆地厚未足爲諭奉諱之&KR0004;即欲¶
<pb:KR4d0040_SBCK_045-12b>¶
號哭奔走徑詣京師奉望梓宫展臣子之誠萬分之¶
一又念國朝故事如昭厚二陵未甞有近臣奔喪之¶
例加以前巳乞留臺國子監未奉進止彷徨疑慮不¶
敢&KR0186;行今竊聞&KR0026;文殿學士孫固資政殿學士韓維¶
巳至闕下臣方自咎責不敢寧居巳於今月十七日¶
起離西京欲乞亦赴闕庭隨百官班入臨見於前路¶
聽候指揮¶
　　　　乞以除拜先後立班劄子¶
臣於前月二十七日夜准閤門告報巳降告身授臣¶
守門下侍郎二十八日三省樞宻院同奉聖旨除知¶
樞宻院外門下中書侍郎左右丞同知樞宻院事班¶
次等並以除拜先後爲序今月四日延和殿進呈竊¶
<pb:KR4d0040_SBCK_045-13a>¶
見張璪等奏乞推臣在上今後依新得指揮伏縁臣¶
以不才誤蒙朝廷抜擢寘諸執政之末巳爲忝竊况¶
超越倫軰特出其右在臣愚分何以克堪兼臣在二¶
十八日巳前伏乞依新得聖㫖以除拜先後爲序在¶
安燾之下取進止¶
　　　　第二劄子¶
臣今月四日曾奏乞依新得聖旨以除拜先後爲序¶
至今未奉指揮臣噐能學術素出人下執政之中最¶
爲後來一旦起居衆人之上誠所未安伏望聖慈依¶
臣前奏班在安燾之下取進止¶
温國文正公文集卷第四十五¶
<pb:KR4d0040_SBCK_045-13b>¶
