# -*- mode: mandoku-view -*-
#+TITLE: 傳家集
#+DATE: 2015-09-23 10:19:41
#+PROPERTY: LASTPB  <md:KR4d0040_SBCK_026-1a>
#+PROPERTY: JUAN 76


七十六¶　　　　宋　司馬光　撰
　　誌一¶
　　　太子太保龐公墓誌銘¶(嘉祐八/年作)¶
公諱某字醇之其先出於周之畢公因邑命氏近世¶自
鄆徙居單之成武曽祖考諱某贈太師中書令妣¶何氏
封越國太夫人祖考諱某贈太師中書令兼尚¶書令封
秦國公妣陳氏封楚國太夫人考諱某贈太¶師中書令
<pb:KR4d0040_WYG_076-1b>
兼尚書令封魏國公妣邢氏封燕國太夫人自¶秦公以
往仍世不仕魏公始以通春秋仕至國子博<md:KR4d0040_SBCK_076-1b>¶士公幼敏
達工文辭書無不觀舉進士上第釋褐黄¶州司理參軍
秩滿居魏公憂服除調江州判官未之¶官用舉者除開
封府兵曹參軍諸兄欲分魏公遺産¶公曰吾幸有禄盡
以讓二兄一錢不取知府事薛公¶奎素名威嚴少許可
獨見公而器之待遇甚厚謂曰¶君他日必至公輔余不
及也仍舉為法曹頃之改大¶理寺丞知襄邑縣召還編
<pb:KR4d0040_WYG_076-2a>
天聖勅授刑部詳覆官㑹¶群牧判官缺是時章獻太后
臨朝用中㫖求之者以¶十數執政患之謀曰得孤寒中
有聲望才節可以服¶人者與之則中㫖可塞矣乃以公
名進太后果從之¶仍改服銀緋久之出知秀州事明道
中召入為殿中¶侍御史章獻太后崩章惠太后欲踵
之臨朝公奏燔<md:KR4d0040_SBCK_076-2a>¶閤門所掌垂簾儀制以沮其謀當時服
其敢言先帝¶始専萬機富於春秋左右欲以奇巧自媚
後苑珠玉¶之工頗盛於前日公上言今螽螟為災民憂
<pb:KR4d0040_WYG_076-2b>
轉死北¶有耶律西有拓跋陛下安得不以儉約為師奢
靡為¶戒重惜國用以徇民之急上深納其言中丞孔公
道¶輔嘗謂人曰今之御史多承望要人風指隂為之用¶
獨龐君天子御史耳尋授開封府判官尚美人方有寵¶
遣宦者稱教㫖免工人市繇公上言祖宗以來未有¶美
人敢稱教㫖干撓府政者上怒抶宦者切責美人¶仍詔
諸官府自今有傳宫中之命皆毋得施行龍圖¶閣學士
范諷喜放曠不遵禮法士大夫多慕效之又¶為姦利事
<pb:KR4d0040_WYG_076-3a>
公屢奏其狀不報㑹除祠部員外郎廣南<md:KR4d0040_SBCK_076-2b>¶東路轉運使
將之官復奏言之且曰苟不懲治則敗¶亂風俗將如西
晉之季不可不察有詔置獄以覆其¶實獄成諷坐貶鄂
州行軍司馬仍下詔戒天下風俗¶上欲還公御史既而
以貶逐大臣之故亦以公為太¶常博士知臨江軍至官
未百日復授祠部員外郎福¶建路轉運使景祐三年以
侍御史召還執政奏擬戸¶部判官上曰龐某止可三司
判官邪後九日除刑部¶員外郎兼侍御史知雜事改服
<pb:KR4d0040_WYG_076-3b>
金紫尋判大理寺糾¶察在京刑獄知審官院在臺中二
年執政奏擬戸部¶副使上曰龐某豈得以常塗進之遂
擢為天章閣待¶制拓跋元昊僭亂陜右騷動公奉使體
量安撫還未¶㡬出知汝州事數月徙知同州事尋授陜
西都轉運<md:KR4d0040_SBCK_076-3a>¶使慶厯元年延安缺帥以公為龍圖閣直學
士知延¶州事尋加鄜延路馬步軍都部署經略安撫緣
邊招¶討等使明年除延州觀察使五辭不受復遷諫議
大¶夫職任如故延安自龍州之敗戎落民居焚掠㡬¶盡
<pb:KR4d0040_WYG_076-4a>
距郭無㡬悉為冦境人心危懼公至補綻茹漏聚¶用増
備撫民以仁馭軍以嚴戍兵近十萬未有壁壘¶多寄止
民家無秋毫敢犯民者諸將欲出兵公必召¶問方畧取
其所長而誨其所短告以賞罰巳而必行¶由是諸將莫
敢不盡力出輒有功是時元昊數犯邊¶覆軍殺將而獨
不近鄜延間或小入輒以敗去故地¶為虜所據者公悉
逐之築十一城於險要其腹中可¶食之田盡募民耕之
延安遂為樂土㑹朝廷益厭兵<md:KR4d0040_SBCK_076-3b>¶欲赦元昊之罪以詔書
<pb:KR4d0040_WYG_076-4b>
命公招懐之公曰虜驟勝方¶驕若中國自遣人說之彼
益偃蹇不可與言先是元¶昊用事之臣野利旺榮遣其
牙校李文貴來公留之¶於邊至是召之自從公所諭以
逆順禍福遣還文貴¶尋以旺榮曹偶四人書來用敵國
修好之禮公以其¶不遜未敢復書請於朝朝廷急於息
民命公復之書¶開延而勿拒稱旺榮等為太尉且曰元
昊果肯稱臣¶雖仍其僭名可也公上言僭名理不可容
臣不敢奉¶詔太尉天子上公非陪臣所得稱今方抑止
<pb:KR4d0040_WYG_076-5a>
其僭而¶稱其臣為上公恐虜滋驕不可得臣旺榮等與
臣書¶自稱寧令謨寧令此虜中之官中國不能知其義
可¶以無嫌臣輒從而稱之朝廷善之旺榮等又請用小<md:KR4d0040_SBCK_076-4a>¶國事大之禮公曰此非邊帥所敢知也而主若遣使¶者
奉表以來乃敢導致於朝廷耳是時朝廷方修復¶涇原
公恐虜猝犯之敗其功乃留連其使數與之講¶議雖抑
止其僭亦不決然絶也如是踰年元昊乃遣¶其伊州刺
史賀從勗來自稱男邦面令國兀卒郎霄¶上書父大宋
<pb:KR4d0040_WYG_076-5b>
皇帝公使謂之曰天子至尊荆王叔父¶也猶奉表稱臣
今名體未正不敢以聞從勗曰子事¶父猶臣事君也使
從勗得至京師而天子不許請更¶歸議之公上言虜自
背誕以來雖屢戰得氣然喪私¶市之利民甚愁困今其
辭禮寢順必誠有改事中國¶之心願聽從勗詣闕更選
使者往至其國以詔㫖抑¶之彼必稱臣凡名稱禮數及
求匄之物當力加裁損<md:KR4d0040_SBCK_076-4b>¶必不得巳乃少許之若所求不
違恐豺狼之心未易¶盈厭也朝廷皆從其䇿元昊果稱
<pb:KR4d0040_WYG_076-6a>
臣冊命為夏國主¶上以西鄙之寧皆公之功乃宻詔諭
以兩府有缺當¶補之四年遂入為樞宻副使公在延州
治州城及諸¶寨皆募禁軍為之軍行出塞則使因糧於
敵馬芻皆¶自刈之還畀其直民無飛輓之勞及去民遮
道泣曰¶公用兵數年未嘗以一事煩民雖以一子為香
焚之¶猶不足報也追送數驛乃去公至樞府上言陜西
用¶兵以來用度太廣請遣使者減省邊費上從之所省¶
逾半八年參知政事皇祐元年以工部侍郎為樞宻¶使
<pb:KR4d0040_WYG_076-6b>
公以近世養兵之弊在於多而不精故國用困竭¶與丞
相合議大加簡閲於是中外言者鼎沸以為必<md:KR4d0040_SBCK_076-5a>¶生大變
上亦疑焉公曰萬一有一夫狂謼二臣請以¶百口償之
卒行其䇿是嵗凡省八萬餘人三司糧賜¶皆有餘矣三
年同中書門下平章事兼昭文館大學¶士公為相専以
公忠便國家為事不以官爵養私交¶取聲譽端明殿學
士程公戡知益州將行上俾公諭¶之曰戡還當處以兩
府公曰兹事出於上恩臣不敢¶與聞卒不與程言廣源
<pb:KR4d0040_WYG_076-7a>
蠻儂智高反毒徧嶺南王師¶數不利詔以樞宻副使狄
青為宣撫使以討之言事¶者以青武人不足専任固請
以侍從文臣為之副上¶以訪公公曰屬者王師所以屢
敗皆由大將權輕偏¶裨人人自用遇敵或進或退力
不能制故也今青起¶於行伍若以侍從之臣副之彼視
青無如也青之號<md:KR4d0040_SBCK_076-5b>¶令復不可得行是循覆車之軌也青
素名善戰今以¶二府將大兵討賊若又不勝不惟嶺南
非陛下之有¶荆湖江南皆可憂矣禍難之興未見其涯
<pb:KR4d0040_WYG_076-7b>
不可不慎¶青昔在鄜延居臣麾下沈勇有智略若専
以智高委¶之使青先以威齊衆而後用之必能辦賊幸
陛下勿¶以為憂也上曰善於是詔嶺南用兵皆受青節
制處¶置民事則與樞宻直學士孫沔等議之青至嶺下
斬¶敗軍將校數人進擊智高於邕州大破之智高奔大¶
理捷書至上喜謂公曰嶺南非卿執議之堅不能平¶今
日皆卿功也青還上欲以為樞宻使同平章事公¶曰昔
曹彬平江南太祖謂之曰朕欲以卿為使相然¶今外敵
<pb:KR4d0040_WYG_076-8a>
尚多卿為使相安肯為朕盡死力邪賜錢二<md:KR4d0040_SBCK_076-6a>¶億而巳今
青雖有功未若彬之大若賞以此官則富¶貴極矣異日
復有寇盜青更立功將以何官賞之且¶青起軍中致位
二府衆論紛然以為國朝未有此比¶今幸而立功論者
方息若又賞之太過是復使青得¶罪於衆人也臣所言
非徒便於國體亦為青謀也爭¶之累日上乃許之加青
檢校官遷䕶國軍節度使河¶中尹仍賜其諸子官既而
内外訟青功以為賞薄者¶多上重於違衆復以青為樞
<pb:KR4d0040_WYG_076-8b>
宻使其後青卒以官盛¶為世所疑近世臺官進用太速
公舉舊制御史秩滿¶以大藩處之内侍省都知王守忠
侍上久求領節度¶使上以問公公曰自宋興以來未有
内臣為節度使¶者陛下至孝凡祭祀文物事有毫髮關
於宗廟者未<md:KR4d0040_SBCK_076-6b>¶嘗不兢兢畏慎況祖宗典法又可隳邪上
乃止由是¶内外怨疾頗多㑹道士趙清貺與公有瓜葛
親與堂¶吏通謀受人賂詐許為之求官公聞之奏捕清
貺及¶堂吏繫獄窮治其姦杖而流之清貺行數日而斃
<pb:KR4d0040_WYG_076-9a>
於¶是言事者乗此爭詆毁公協力排之始以為公私於¶
清貺末言殺以滅口上雖知公無罪欲厭言者之心¶五
年命公以戸部侍郎知鄆州事兼京東西路安撫¶使既
而深悔之是嵗上親祠南郊前月餘謂執政曰¶龐某可
就加觀文殿大學士速行之若過大禮是與¶有罪者無
以異也及詔出仍厚加賜賚契丹來求上¶御容及例外
事數條上以問執政皆相視莫能對上¶悵然久之曰前
者出龐某太怱怱蓋以公習知夷狄<md:KR4d0040_SBCK_076-7a>¶情能㫁大事故也
<pb:KR4d0040_WYG_076-9b>
至和二年除昭徳軍節度使永興¶軍路安撫使知永興
軍事未行又改河東路經畧安¶撫使知并州事嘉祐元
年上得疾久未瘳中外憂懼¶公上言比者陛下皇子繼
夭宫坊虛位立嗣之義禮¶有明文願陛下深思祖宗統
緒之重厯選宗室宜為¶嗣者速決聖志制命一出則群
心大安奉承宗廟之¶孝無大於此臣以寒儒荷陛下大
恩位至將相是以¶冒重禍而不疑不悔年垂七十逼於
休退固無他望¶唯陛下保萬世之業懐生䝉無窮之幸
<pb:KR4d0040_WYG_076-10a>
乃老臣之大¶願後數年上遂定大筞如公議麟州屈野
水西有田¶與夏虜相接疆場不明數十年來虜盜耕之
麟人不¶能正也至是詔邊吏禁止之邊吏頗暴掠其民
公曰<md:KR4d0040_SBCK_076-7b>¶拓跋氏稱臣奉貢未失臣禮今不先以文告而遽
暴¶掠之使歸曲而責直非中國所以御夷狄也乃戒邊¶
吏謹斥候毋得輒犯虜徐以義理曉之虜不去召使¶更
定疆場又不至公曰虜仰吾私市如嬰兒之待乳¶若絶
之虜必自來乃禁邊毋與虜為市虜大窮移書¶於邊請
<pb:KR4d0040_WYG_076-10b>
遣使更議疆場使者至有日㑹管勾麟府軍¶馬事郭恩
恃其勇果與知麟州事武戡走馬承受公¶事黄道元率
兵不滿千人涉屈野之西至忽里堆不¶為戰備虜怨邊
吏之暴其民每聚兵萬餘於境上以¶待邊吏至而擊之
以復其仇邊吏守公約束虜以饑¶疲罷去者數矣至是
或告虜在水西恩等不信虜遂¶發伏兵以擊恩等恩道
元皆没於虜戡脫走得歸然<md:KR4d0040_SBCK_076-8a>¶虜以私市故猶遣使者來
請退水西之田二十里公¶不許先是公命通判并州事
<pb:KR4d0040_WYG_076-11a>
司馬光之麟州與戡議¶邊事戡請乗虜罷兵之時築二
堡於屈野之西以禁¶耕者且為州耳目光還以告公從
之比往而虜兵巳¶復聚戡不敢興役及敗乃言其日行
視堡地為虜所¶掩以至失亡㑹虜遣道元歸朝廷命御
史按之御史¶新拜官欲排擊大臣以為名移幕府取文
書公以築¶堡之議光實與焉恐并獲罪乃留徼光之書
以其餘¶與之御史遂劾奏公擅築堡於邊以敗師徒又
匿制¶獄所取文書坐是解節鉞復以觀文殿大學士戸
<pb:KR4d0040_WYG_076-11b>
部¶侍郎知青州事兼京東東路安撫使光慙怍守闕上¶
書具言其狀自請斧鉞之誅朝廷不許公又上奏引<md:KR4d0040_SBCK_076-8b>¶咎
自歸乞矜免光罪光卒不坐他日光見公無所自¶容而
公待之如故終身不復言始公在并州年甫七¶十亟欲
告老㑹左遷不敢至青半嵗乃上表自陳朝¶廷不許遷
尚書左丞徙知定州事本路安撫使公過¶京師入見上
面陳至誠上曰新進之臣畏怯避事定¶州兵驕日久藉
卿威名以鎮之卿勉為朝廷行也公¶不得巳請讓還左
<pb:KR4d0040_WYG_076-12a>
丞及至定一年而歸老上許之如¶期復請詔召還京師
公陳請不巳或謂公今精力克¶壯年少所不及主上注
意方厚何遽引去若此之堅¶公曰必待筋力不支明主
厭棄然後乃去是不得巳¶豈止足之謂邪凡上表者九
手疏二十餘通朝廷不¶能奪五年聴以太子太保致仕
公好學出於天性雖<md:KR4d0040_SBCK_076-9a>¶耋老家居常讀書賦詩未嘗閒用
此自娛至忘饑渴¶寒暑子弟雖愛之甚常莊色以誨之
閨門燕居人不¶見其有惰容其為治以愛民為主明練
<pb:KR4d0040_WYG_076-12b>
法令以平心¶處之常曰凡為大臣尤宜祗畏繩墨豈得
自恃貴重¶亂天子法邪唯治軍差嚴有犯輒以便宜從
事或㫁¶斬刳磔或累笞取斃軍中股栗然能察知其勞
苦至¶於廬舍飲食無不盡心為之區處使皆完美故所
至¶士卒望風聳畏而終無怨心遇僚屬謙恭和易有所¶
開白苟可取雖文書巳行立為更易無愛吝心八年¶三
月丙午以疾薨于第年七十六時上巳不豫聞之¶震悼
不能臨奠遣中使弔賻其家未踰月宫車晏駕¶今上在
<pb:KR4d0040_WYG_076-13a>
亮隂故未及贈諡公先娶夫人邊氏故樞宻<md:KR4d0040_SBCK_076-9b>¶直學士肅
之女封嘉興縣君再娶劉氏供備庫使永¶崇之女封彭
國夫人男五人長曰元魯登進士第官¶至大理寺丞早
終次元英太常博士次元常内殿崇¶班次元中大理寺
丞次元直大理評事女七人長適¶冀州支使陳琪封南
安縣君次適都官員外郎宋充¶國封徳安縣君早終次
適屯田員外郎程嗣隆封仁¶夀縣君次繼適宋充國封
永康縣君次適大理評事¶趙彦若封榮徳縣君次及幼
<pb:KR4d0040_WYG_076-13b>
女皆未嫁孤元英將以其¶年六月壬申葬公于雍邱之
東山乃謂光曰公平生¶知愛莫子如也子當銘公墓光
自知不文不敢辭噫¶光受公恩如此其大滅身不足以
報然公之徳烈載¶天下之耳目光不敢以一言私焉銘
曰<md:KR4d0040_SBCK_076-10a>¶顯允公徳柔嘉維則敏而好謀果而不惑函谷以西¶幼
艾嬉遊邊鄙不聳荷公之休五嶺以南復為王土¶制勝
廟堂承公之祜文服武取動皆有成誰克知之¶維天子
<pb:KR4d0040_WYG_076-14a>
明天子爵禄天子法度怨憎孔多公忠乃著¶膂力未愆
辭榮以年子衆而賢受福之全天之生公¶以佐先帝綴
衣在庭公適辭世迹實為文欵石幽泉¶身毁名傳垂之
億年
