# -*- mode: mandoku-view -*-
#+TITLE: 傳家集
#+DATE: 2015-09-23 10:19:35
#+PROPERTY: JUAN 14


喜雨呈明叔¶
藴隆亦太甚薈蔚不朝隮直可憂秋廪非徒病夏¶畦民
心或能徹天造固難稽黯淡雲纔蔟滂沱日未¶西衣襟
<pb:KR4d0040_WYG_011-4a>
坐來冷城闕望中迷園筍新梢活庭蕉濕葉¶低響従窻
破紙行喜屐生泥昨旦煩相報憑君謝竹雞¶(明叔家舊/飬竹雞放)
(之林中今蕃息頗/多俗以為雨候)¶
　　　六月十八日夜大暑¶
老栁蜩螗噪荒庭熠燿流人情正苦暑物態已驚秋¶月
下濯寒水風前梳白頭如何夜半客束帶謁公侯¶
　　　閒中有富貴¶
閒中有富貴迥與俗塵殊水浄齊紈展花繁蜀錦紆<md:KR4d0040_SBCK_014-5a>¶竹
<pb:KR4d0040_WYG_011-4b>
風寒扣玉荷雨急跳珠可笑公孫衍酣歌誇丈夫¶
　　　寄唐州呉辨叔二兄¶
方城古稱險逺在豫州南近歳汙莱闢新民秦晉參¶當
官誠近厚獲譴亦無慙但惜牆隂竹歸軒幾日驂¶
　　　自題寫真¶
黄面霜鬚細瘦身従来未識漫相親居然不可市朝¶住
骨相天生林野人¶
　　　和安之久雨
<pb:KR4d0040_WYG_011-5a>
秋霖逢甲子禾耳恐須生流俗幸無驗髙田猶有成¶潤
唯藜莠得爛與蕙蘭并早晩浮雲豁逍遙賦晩晴¶
　　　和宋復古小園書事¶
飽食復閒眠風清雨霽天葉深時墜果岸曲乍蔵蓮<md:KR4d0040_SBCK_014-5b>¶波
面秋光浄林梢夕照鮮東家近亦富滿地布苔錢¶
　　　復古詩首句云獨步復静坐輙繼二章¶
踽踽出東軒徐徐步小園何須従吏卒亦不引兒孫¶躡
屐尋莎徑𢹂笻撥水源愁聞俗客到唯說市朝喧¶(右獨/步)
<pb:KR4d0040_WYG_011-5b>
一榻僅容膝身心俱寂然直縁知樂内亦不為安禪¶棐
几陳編掩竹忩殘局捐尚餘喧噪在野鳥與林蟬¶(右静/坐)¶
　　　光詩首句云飽食復閒眠又成二章¶
錢少何須萬杯多不過三龜腸本易足熊掌詎宜貪¶散
步竹齋外髙吟栁徑南此心無所用脫粟亦深慙¶(右飽/食)<md:KR4d0040_SBCK_014-6a>¶秋懐一事無暑盡晝凉初竹户静長閉藜牀安有餘¶逍
遙化胡蝶容易入華胥天上多官府神仙恐不如¶(右閒/眠)¶¶¶
　　　和明叔九日
<pb:KR4d0040_WYG_011-6a>
不奈衰鬚白羞看朝鑑明聊憑佳節酒強作少年情¶雨
冷弊裘薄風髙醉帽傾如何不行樂况復值秋成¶
　　　閒<md:KR4d0040_SBCK_014-6b>¶居呈復古¶
閒居雖嬾放未得便無營伐木添山色穿渠擘水聲¶經
霜收芋美帶雨接花成前日鄰翁至柴門掃葉迎¶
　　　和明叔逰白龍溪¶
溪深荒徑微尋勝不知疲寒月影隨馬曉風冰滿髭¶行
歌被褐叟聚戯拾薪兒外野饒真趣令人懐抱夷
<pb:KR4d0040_WYG_011-6b>
　　　和景仁七十一偶成¶
心地長閒為已物年華不住是天時當如海上乗槎¶客
維楫都無任所之¶
　　　六十寄景仁<md:KR4d0040_SBCK_014-7a>¶従来好與天争力困竭方知已力㣲見事晩於籧伯¶玉
今知五十九年非¶
　　　去春與景仁同至河陽謁晦叔舘扵府之¶後園
　　　　既去晦叔名其舘曰禮賢夢得作詩¶以紀其
<pb:KR4d0040_WYG_011-7a>
　　　　事光雖愧其名亦作詩以繼之¶
蓬飛匏繫十餘年並䕃華榱出偶然郭隗金臺雖見¶禮
華歆龍尾豈能賢浮雲世味閒尤薄寒柏交情老¶更堅
明日河梁即分手人生樂事信難全¶
　　　與王樂道約會超化寺比至樂道以疾先歸¶塗
　　　　中有詩見寄¶
顛毛種種齒浮揺屈指交逰漸寂寥時較半朝非是¶晩
路無數里不為遙子猷垂到復歸去安道雖知未<md:KR4d0040_SBCK_014-7b>¶易邀
<pb:KR4d0040_WYG_011-7b>
古寺徘徊久東望青春雲日冷蕭蕭¶
　　　和王樂道再以詩見寄¶
諫垣簮筆接英逰今日華顛昔日憂邂逅升沈皆是¶命
逍遥出處本無愁衡門不羡金門貴藿食焉知肉¶食謀
溟海榆枋各安分蓬莱未必勝嵩丘¶
　　　晩春病起呈擇之治臣¶
風日正和柔身輕喜病瘳嬾抛殘蠧簡暖脱弊貂裘¶值
客開青眼逢花忘白頭家家好春色何處可同逰
<pb:KR4d0040_WYG_011-8a>
　　　次韻和宋復古春日五絶句¶
雪霜哀鬢拔還生桃李新園長未成五十尚能勝六¶十
今年又滅去年情¶
車如流水馬如龍花市相逢咽不通獨閉柴荆老春<md:KR4d0040_SBCK_014-8a>¶色
任他陌上暮塵紅¶
東城絲網蹴紅毬北里瓊樓唱石州堪笑迂儒竹齋¶裏
眼昏逼紙看蠅頭¶
家蔵歌吹只西鄰吹落梅花歌落塵百葉桃開深院¶裏
<pb:KR4d0040_WYG_011-8b>
輸他白髪有情人¶
鷰拂人衣絮撲頭紅英滿地緑隂稠殘春舉目多愁¶思
休上迢迢百尺樓¶
　　　酬宋叔達(道復古/之兄)卜居洛城見寄¶
離羣四十一春風縦有相逢似夢中幸得相逢作鄰¶舍
但嗟彼此是衰翁漢文前席人將去(復古謫官/不日牽復)庾¶信誅
茅橐未充(來詩云自笑顛狂便歸/去並無穿繫買山錢)悵望金隄碧¶蕪濶杖
藜𢹂手幾時同<md:KR4d0040_SBCK_014-8b>¶
<pb:KR4d0040_WYG_011-9a>
　　　和王安之題獨樂¶園
草濃初過雨林静逺含煙鷰引新飛鷇荷承半墜蓮¶朋
來惟有月山見不須錢誰與同其樂壺中濁酒賢¶
　　　和吳辨叔知鳯翔見寄¶
岐陽府舎始相逢四十餘春屈指中昔日布衣今露¶冕
當時小吏亦衰翁醉吟久作蔵身計條教應多及¶物功
惟是綵衣難再著長林極目起悲風¶
　　　和王安之今春於鄭國相公及光處得綴珠¶蓮
<pb:KR4d0040_WYG_011-9b>
　　　　各一本植之盆中仲夏始見一花喜而¶成詠
　　　　末句云未知先合謝誰家¶
春凍消時種兩芽南風薫日見孤花先開必自陶鈞¶力
且合歸功丞相家<md:KR4d0040_SBCK_014-9a>¶　　　君貺環溪¶
地勝風埃外門深花竹間波光冷扵玉溪勢曲如環¶榮
路回翔厭華軒嘯詠閒堪羞謝太傅不復到東山¶
　　　瞑目
<pb:KR4d0040_WYG_011-10a>
瞑目思千古飄然一烘塵山川宛如舊多少未來人¶
　　　獨樂園二首¶
獨樂園中客朝朝常閉門端居無一事今日又黄昏¶
客到暫冠帶客歸還上關朱門客如市豈得似林間¶
　　　放鸚鵡二首¶
野性思歸久籠樊今始開雖知主恩厚何日肯重來¶
雖道長安樂争如在隴頭林間祝聖主萬歳復千秋¶
　　　呈樂道<md:KR4d0040_SBCK_014-9b>¶
<pb:KR4d0040_WYG_011-10b>
歡迎俛仰皆陳迹薄宦須臾即色空試憶昔年雙桂¶㑹
只如前日夢魂中¶
　　　¶¶¶¶和劉伯夀陪潞公禊飲¶
旌幢車騎滿沙頭皷吹喧繁畫鷁浮十里羅紈光照¶地
千家簾幕逺臨流觴隨洛水周公事月映鳯樓裴¶相逰
令典久墮(火規/切)今更舉行聞美俗徧中州¶
　　　南園雨霽景物粗佳懐楚正叔王安之<md:KR4d0040_SBCK_014-10a>¶洛陽秋雨闋荒圃物華饒白鶴寒尤盛紅薇晩未彫¶鳥
<pb:KR4d0040_WYG_011-11a>
驚朱實墮雲滅翠岑遥揚子方嘲白相如尚苦痟¶(安之/有疾)
徘徊瞻望近邂逅笑談遼官冷慙無具相思不¶敢招¶
　　　和潞公與張昌言楚正叔遊獨樂園徘徊久之¶
　　　　主人不至¶
茂勲成亮采勝賞寄風流閒引翹林客同為獨樂逰¶厭
居華宇盛翻愛弊廬幽愧不先操篲迎塵立道周¶
　　　潞公遊龍門光以室家病不獲叅陪獻詩¶十六
　　　　韻
<pb:KR4d0040_WYG_011-11b>
旄節擁憑熊逶迤向鑿龍順成時過蜡閉塞令行冬¶雪
壟痕猶濕梅林思已濃傳呼空谷應前導白雲逢<md:KR4d0040_SBCK_014-10b>¶飛蓋
多邀客停車數問農禹功雙壁斷佛刼萬龕重¶絶頂標
孤刹疎林透逺鐘氣蒸泉郁郁冰綻水溶溶¶藥閣低臨
渚茅庵背倚峯凍醪資野酌寒筍佐晨饔¶(公作藥寮潞/公庵臨伊庵)
(皆在/龍門)碁局多依石茶爐坐䕃松醉醒皆¶衆共小大盡公
従顧以私恩累難追勝賞蹤原思初¶不病叔夜亦非慵
稽古慙經笥摛華怯筆鋒㑹須參¶後乗異日待従容
<pb:KR4d0040_WYG_011-12a>
　　　初夏獨遊南園二首¶
取醉非無酒忘憂亦有花暫來疑是客歸去不成家¶
桃李都無日梧桐半死身那堪衰病意更作獨逰人¶
　　　和景仁答李才元寄示花圖¶
髙士閒居舊名花獨步今移従洛浦逺濯自錦江深<md:KR4d0040_SBCK_014-11a>¶傳
得巫山貌非因延夀金不須天女散已解動禪心¶(近歳/舉世)
(談禪獨景仁未耳今亦有/空相之句故卒章戲之)¶
　　　或謂光嗤景仁談禪而自談又因用前韻¶為景
<pb:KR4d0040_WYG_011-12b>
　　　　仁解禪¶
賤子誤已久景仁迷自今良因拯溺急是致涉波深¶到
岸何須栰揮鉏不見金浮雲任來徃明月在天心¶
　　　題傳燈録¶後
呷著聲聞酒更狂佗州浪走不歸鄉誰曽縛汝安用¶解彼
自無創勿誤傷探月拾針傳妄語安居暇食賴¶先王但
令時世如三代達摩従他面向墻¶
　　　奉和大夫同年張兄㑹南園詩(徽字/伯常)
<pb:KR4d0040_WYG_011-13a>
露濃秋𬨨半氣爽雨收餘取酒邀嘉客呼兒掃弊廬<md:KR4d0040_SBCK_014-11b>¶生
涯數畝地官業一軒書竹結垂綸屋泉分入座渠¶愜心
皆樂事容膝即安居梁静栖無鷰波澄戲有魚¶茂林穿
繚繞㣲徑步虚徐果落方知熟莎長不忍除¶過従常苦
逺接待每慙疎不厭茅茨陋時迃長者車¶
　　　答張伯常之郢州塗中見寄¶
適意遺軒冕輕於鴻一毛扁舟千里逺佳句百篇豪¶酒
飲宜城美歌聞白雪髙家林已春色慎勿滯江臯
<pb:KR4d0040_WYG_011-13b>
　　　獨樂園新春¶
春風與汝不相關何事潜来入我園曲沼揉藍通底¶緑
新梅剪綵壓枝繁短莎乍見殊堪喜鳴鳥初聞未¶覺喧
憑仗東君徐按轡旋添花卉伴芳樽¶
　　　和潞公真率㑹詩<md:KR4d0040_SBCK_014-12a>¶洛下衣冠愛惜春相従小飲任天真隨家所有自可¶樂
為具更㣲誰笑貧不待珍羞方下筯只將佳景便¶娯賓
庾公此興知非淺藜藿終難繼主人
<pb:KR4d0040_WYG_011-14a>
　　　景仁書云去冬因酒病耳病牙遂不入洛¶以詩
　　　　寄呈¶
許昌𢹂手盡時英况復新開甲第成醉裏都將春作¶達
老来不向酒蔵情齒疎無廢衘盃趣耳病猶分度¶曲聲
舊友昔逰渾忘却可憐寂寂洛陽城¶
　　　又云新鑄鬴斛與今太府寺尺及權衡若¶合符
　　　　契復次前韻¶
裁筩累黍久研精况復新修鬴斛成豈校忽㣲争口¶語
<pb:KR4d0040_WYG_011-14b>
本期淳古變人情既言樂律符今尺但恐簫韶似<md:KR4d0040_SBCK_014-12b>¶鄭聲
若欲世人俱信服鳯凰再集穎川城¶
　　　王安之以詩二絶見招作真¶率㑹光以無従者
　　　　不及赴依韻和呈¶
真率由来無次第(来詩云真率/㑹名今第幾)經旬踰月不為稀藍¶輿
但恨無人舉(今日軍士皆請/糧不𫉬趨赴)坐想紛紛醉落暉(来詩¶云數酌/仍須就晩暉)¶
杯¶盤豐腆勝陶令園沼繁華減白家惆悵佳辰掩
蓬¶蓽不陪髙會賞隣花(来示云下/瞰隣花)
<pb:KR4d0040_WYG_011-15a>
　　　用安之韻招君従安之正叔不疑南園為真率
　　　　㑹¶二首
榆錢凌亂栁花飛枝上紅英漸漸稀莫厭衘杯不虚<md:KR4d0040_SBCK_014-13a>¶日
須知共力惜春暉¶
真率春來頻宴聚不過東里即西家小園容易邀嘉¶客
饌具雖無亦有花¶
　　　二十六日作真率㑹伯康與君従七十八¶歳安
　　　　之七十七歳正叔七十四歳不疑七¶十三歳
<pb:KR4d0040_WYG_011-15b>
　　　　叔達七十歳光六十五歳合五百¶一十五歳
　　　　口號成詩用安之前韻¶
七人五百有餘歳同醉花前今古稀走馬鬬雞非我¶事
紵衣絲髪且相暉(樂天九老詩云七/人五百七十歳)¶
經春無事連翩醉彼此徃來能幾家切莫辭斟十分¶酒
儘従他笑滿頭花¶
　　　别用韻<md:KR4d0040_SBCK_014-13b>¶坐中七叟推年紀比較前人少幾多花似錦紅頭雪¶白
<pb:KR4d0040_WYG_011-16a>
不逰不飲欲如何¶
　　　其夕宿獨樂園詰朝將歸賦詩¶
平曉何人沒井華轆轤聲發散春鵶開園更有四五¶日
映葉尚餘三兩花宿病岑岑猶帶酒無眠耿耿不¶禁(平/聲)
茶自嫌行樂妨年少遽索藍輿且向家¶
　　　邀子駿堯夫賞西街諸花¶
今年節物非常晩春盡西街花尚多試問二三真率¶友
小車籃舁肯重過
<pb:KR4d0040_WYG_011-16b>
　　　呈張子賤朝散(名于新自安/邑徙居洛)¶
近時洛社名真率簞食壺漿取次逰試問西來老朝¶散
可能同志便相收<md:KR4d0040_SBCK_014-14a>¶　　　和邵興宗秋夜學舎宿直
直舎逍遙度清夜暫投逢掖解儒冠髙樓影背星河轉
踈竹氣兼風露寒籬下黄花新蘂亂門邊碧栁舊株殘
折腰把板今無有勿似陶潛遂棄官
　　　和吳冲卿病中偶書呈諸同舎光時亦卧疾
<pb:KR4d0040_WYG_011-17a>
病來門不掃秋草翳吾廬棄置賢人酒蕭條長者車冥
迷牀鬬蟻潤溽篋生魚藥物従無繼簞瓢自有餘形神
寂可弔身世邈相疎何事文園客消中亦著書
　　　月下小飲
美景賞心相值難良宵四座盡儒冠月華過冷衣襟潤
酒力易消樽爼寒自有笑談供逸氣不須絲竹借餘歡
坊樓五皷欲催曙桂影長先高興闌
舉首孤輪不似遙尊前狂氣出雲霄常娥不惜借丹桂
<pb:KR4d0040_WYG_011-17b>
欲就高枝掛酒瓢
　　　馬病
羸病何其久仁心到棧頻須憐苜蓿歉當認主人貧客
舎同蕭索山程共苦辛未能逢伯樂且可自相親
　　　慶歴七年祀南郊禮畢賀赦
雷皷千通破大幽天開獄鑰縦纍囚驛書散出先飛鳥
一日恩流四百州
　　　送張太愽肅知岳州
<pb:KR4d0040_WYG_011-18a>
嚴風秀木折為薪得罪由來為出羣粥粥黄雞憎鸖介
芄芄青蔓掩蘭薰天資䜛嫉多端巧人極精明不易分
飲水豈言吳刺史謗書翻似馬將軍波濤洶涌動寒野
樓閣嶣嶤壓暮雲紅葉寺深秋暖見蒼山鐘逈夜清聞
何妨絶境聊為中正恐中朝亟用君身外百愁俱擲置
放歌沈飲且醺醺
　　　和之美河西列岫亭二首
秋山對疎牖羇客倦登臨雨後嵐光活晴初落照深素
<pb:KR4d0040_WYG_011-18b>
波明别浦赤葉照衰林佇目寂無語何人知此心
亭臯資逺矚秋思浩無涯鴈唼牽菱蔓童歌出荻花壟
荒猶叱犢枝暗稍栖鵶煙靄蔵東渚憑軒莫望家
　　　書事
志士喜功業感時心易勞蘖栽終栝柏荒蔓任蓬蒿梁
竦慵為吏蕭咸恥詣曹風霜果不變㑹見出雲高
　　　釣魚有感二首
垂竿臨晚岸堅坐據莓苔餌落萍初散魚驚荷暫開有
<pb:KR4d0040_WYG_011-19a>
求雖𤨏細未獲且低回君識磻磎老曽垂緑髪來
野釣披榛竹無人知徃來高空飛不下鷗鳥已相猜
　　　憶龎之道
疇昔兩垂髫知音結久要何言半塗别不待歳寒彫幸
有才名在非隨氣運消英靈猶髣髴宿草已蕭蕭
　　　興宗約逰㑹靈久不聞問以詩趣之
勝地何妨行樂頻萬雙白璧不餘春臘醅已老久未壓
楊栁青青不待人
<pb:KR4d0040_WYG_011-19b>
　　　清明日興宗飲趙道士東軒
佳逰得令辰過此不為春一境風光秀萬家煙火新鷰
初飛玉殿草不染香輪逼水蒲牙短圍堤栁帶勻縦談
高出古落筆健生神日暮還醒去林花應笑人
　　　上已日與太學諸同舍飲王都尉園
冠蓋欝相依名園花木稀游絲縈復展狂絮墮還飛積
弩遺風陋蘭亭舊俗微何如詠沂水春服舞雩歸
　　　寄題洪州慈濟師西軒
<pb:KR4d0040_WYG_011-20a>
登臨傳勝絶悵息未成遊山氣高凌霽湖光碧照秋煙
疎茶竈逈燈冷竹房幽安得聊憑檻蕭然洗客愁
　
　
　
　
　
　
<pb:KR4d0040_WYG_011-20b>
　
　
　
　
　
　
　
　傳家集巻十一

<pb:KR4d0040_WYG_012-1a>
欽定四庫全書
　傳家集巻十二　　　　　宋　司馬光　撰
　　律詩七
　　　㑹不疑家席上紀實¶
召客客俱來賞花花正開寒暄方得所風雨不相催¶席
上栁飛雪門前車隱雷主人意仍厚安得不徘徊¶
　　　三月三十日㣲雨偶成詩二十四韻書懐¶獻留
　　　　守開府太尉兼呈真率諸公
<pb:KR4d0040_WYG_012-1b>
春盡少歡意昏昏睡思添正憂花意索更用雨聲兼¶乍
語鸎喉澁慵飛栁絮黏落英紅沒砌茂草碧侵簾¶寶相
錦鋪架酴醿雪擁簷沼萍浮鈿靨林筍露犀尖¶坐惜光
風駛行愁畏日炎追隨任塵甑歌笑望霜髯¶落筆詩情
放飛觥酒令嚴金丹呼勝彩玉燭擢新籖¶傲岸冠巾側
淋浪襟袖霑飢仍留瘦馬歸必待清蟾¶筋力雖無幾娛
逰亦未厭脱身離簿領適性得閭閻<md:KR4d0040_SBCK_014-14b>¶多病非辭貴無才
豈飬恬清塗誠愧忝微祿已傷亷¶日費須三爵年支仰
<pb:KR4d0040_WYG_012-2a>
數縑糇糧粗能足蓍蔡不煩占¶河洛今為盛圖書昔所
潜家家花啓户處處酒飄帘¶温飽資兼愛安平倚具瞻
愚夫猶樂育下客愈撝謙¶落拓形骸逸優逰歳月淹餘
生信多幸狂醉亦無嫌¶
　　　其日雨中聞姚黄開戯成詩二章呈子駿¶堯夫¶
榖雨後來花更濃(洛人謂榖雨為牡丹厄/今年榖雨後名花始開)前時已是¶玉
玲瓏(前時與堯夫逰西街得新出白千葉/花以呈潞公潞公名之曰玉玲瓏)客來更¶說姚
黄發只在街西相第東(園夫張八家/在富相宅東)
<pb:KR4d0040_WYG_012-2b>
小雨留春春未歸好花雖有恐行稀勸君披取魚蓑¶去
走看姚黄判濕衣<md:KR4d0040_SBCK_014-15a>¶　　　立夏呈安之¶
留春春不住昨夜的然歸歡趣何妨少閒逰勿恠稀¶林
鸎欣有託(前日始/聞鸎)叢蝶悵無依忩下忘懐客髙眠¶正掩
扉(陶潜嘗言夏月虚閒髙卧北忩/下清風颯至自謂羲皇上人)¶
　　　和子駿洛中書事¶
西都自古繁華地冠蓋優逰萃五方比户清風人種¶竹
<pb:KR4d0040_WYG_012-3a>
滿川濃緑土宜桑鑿龍山斷開天闕導洛波囬載¶羽觴
况有耆英詩酒樂問君何處不如唐¶
　　　安之令子河陽官舎作蛙樂軒安之有詩¶寄題
　　　　輙敢繼和¶
鼓吹娯俗耳蛙鳴惬雅懐最宜凉雨歇更與晚風偕¶驥
子方長騖雲衢偶未諧功名當努力留此遺吾儕<md:KR4d0040_SBCK_014-15b>¶　　　和安之喜雨¶
吁嗟方請雨潤溽果如占黍稷固有望來麰亦未嫌¶聲
<pb:KR4d0040_WYG_012-3b>
繁清倦枕氣冷入疎簾蔓喜龍頭舉泉驚虎爪添¶田疇
誠最急花藥不妨兼詩伯才盈斛聊應費筆尖¶
　　　逍遙四章呈欽之堯夫¶
結髪讀經史疲精非一朝於今成濩落所幸得逍遙¶不
韙狂心息難平客氣消巢林易為足竊敢比鷦鷯¶
閒思宇宙内何物不由天定分不移易勞心徒棄捐¶鵬
飛九萬里松夀一千年斥鷃與朝菌逍遙亦自然¶
閉目念前古飄然一烘塵兩儀仍似舊萬物互争新¶軒
<pb:KR4d0040_WYG_012-4a>
冕榮何在簞瓢樂最真衆人俱我笑我亦笑其人¶
六合曠無際逍遙好縦逰放懐同一貫瞬目即千秋<md:KR4d0040_SBCK_014-16a>¶丸
遇區&KR0119;止萍隨波浪流所之皆自得何懼亦何憂<md:KR4d0040_SBCK_015-1a>¶　　　送稻醴與子才
昔賢尊道誼置醴待嘉賓今我樂閒放提壺餉故人螘
浮杯面白味撇甕頭醇何以助髙興籬邊菊蘂新
　　　感物¶
朝看新鷰飛暮聼子規啼尺蠖身蔵葉神龜尾曳泥¶韝
<pb:KR4d0040_WYG_012-4b>
鷹何用掣櫪馬不當嘶自伐憎狙巧頽然愛木雞¶¶
　　　酬安之謝光兄弟見過¶
平時一二日不見已相思况復閉關久杳無𢹂手期¶清
談勝妙藥髙韻敵凉颸愧乏機雲美虚承青眼知¶
　　　酬王安之聞罷真率㑹¶
閉關寜是率辭疾似非真既處譏嘲地誰為長厚人<md:KR4d0040_SBCK_015-4a>¶虛
舟非有意飄瓦不須嗔此過如何贖清秋宴席陳¶(安之/詩有)
(解嘲意故以此/戲之資一笑)
<pb:KR4d0040_WYG_012-5a>
　　　和潞公伏日讌府園示坐客¶
盛陽金氣伏華宇玉樽開真率除煩禮耆英集上才¶炎
蒸疑逺避流景忘西頽幸忝俊逰並仍慙右席陪¶蒲葵
參執扇氷果侑傳杯相國方留客如何務早囬¶
　　　和子駿新荷¶
嬾不窺園久元非效仲舒新荷滿沼宻藍舁出門疎¶借
問含煙晚能勝裛露初愧無魚戯句弄翰白紛如¶
　　　和子華逰君貺園
<pb:KR4d0040_WYG_012-5b>
甲第朱門久不開春風潜入發江梅今朝丞相雙車轍
碾破林間水畔苔
小桃似喜相君來争發新花繼落梅更仗環溪醒殘酒
沒篙春水緑於苔(太尉公引水繞園可/以延客名曰環溪)
　　　又和上元日逰南園賞梅花
梅簇荒臺自可羞相君愛賞忘宵逰未言美實調羮味
且薦清香泛酒甌
　　　又和逰趙中令園
<pb:KR4d0040_WYG_012-6a>
中令園陪丞相逰百分勸酒不須愁春風陌上醒歸去
只恐更為桃李羞
　　　又和逰呉氏園二首
天氣清和無喘牛花林爛熳竹林幽臨風髙詠足爲樂有
勇知方笑仲由
名園易主似行郵美竹髙松景自幽誰悟本來天地物
長為已有固無由
　　　和子駿約逰一二園亭看花遇雨而止
<pb:KR4d0040_WYG_012-6b>
行樂及佳時官閒無所覉只知花正發不共雨為期淺
草碧無際濃雲冷四垂陪逰興未盡安得不相思(來詩/云人)
(尋載酒地雨破看花期又云/感公行樂處蚤莫得相思)
　　　又即事二章上呈
雨不成逰半路歸逢花值栁倍依依朝來頓飲三杯酒
醉卧西齋晝掩扉
覺後追思氣味長歡情愁緒兩俱忘近来方得醉中趣
熟寐沈沈是醉鄉
<pb:KR4d0040_WYG_012-7a>
　　　明日雨止復招子駿堯夫逰南園
昨朝洛北阻逰陪惆悵中橋半醉囬潑火既經寒食雨
解酲須撥凍醪醅(詩傳曰春/酒凍醪也)遙思花寨交横錦未分春
心斗頓灰更與二三頭白友試携薄具上髙臺
　　　戯呈堯夫
近來朝野客無坐不談禪顧我何為者逢人獨懵然羡
君詩既好説佛衆誰先只恐前身是東都白樂天
　　　聞正叔與客過趙園歡飲戯成小詩
<pb:KR4d0040_WYG_012-7b>
吾廬寂寞類荒村但有林間鳥雀喧不似楚家多樂事
笙歌拾得醉鄰園
　　　和子華應天院行香歸過洛川
印節傳呼洛北還府庭無訟不妨閒度橋寒色侵春服
按轡晴光露曉山香穗徘徊凝廣殿花籃繁㑹滿通闤
自知白雪髙難和忍愧誰能寄我顔
　　　寒食逰南園獨飲
寒食良辰無賞心雜花爛熳栁成隂若非獨酌酬佳景
<pb:KR4d0040_WYG_012-8a>
一日風光直萬金
　　　次前韻二首
頭白惜春情更深花間獨醉競分隂泉聲醒耳自可樂
不用歌抛滿袖金
南園莫笑獨追尋明日未知晴與隂揮手一朝辭逆旅
滿堂安用累千金
　　　觀孫兒戯感懐
我昔垂髫今白頭中間萬事水東流此心争得還如是
<pb:KR4d0040_WYG_012-8b>
戯走階前不識愁
　　　陪子華燕醮㕔酒半過趙中令園
簮裾丞相閤林沼令君家煙曲香尋篆杯深酒過花霏
㣲燼沈水馥郁漬榠柤愧乏相如賦陪逰託後車
　　　和秉國寄子駿堯夫二留臺
一臺二妙日追逰琥珀香醪白玉甌相下不厭賢者意
尚言執友欠龍頭
　　　和伯常自郢州見寄
<pb:KR4d0040_WYG_012-9a>
西郊去歳揖行人栁暗花濃又一春坐想髙風清入骨
沈吟佳句健生神潺湲杳靄煙波右(来書云郢西雨/多潺湲杳靄)散
誕逍遙興趣新應笑洛陽車馬道緇衣未免化紅塵
　　　和潞公行及白馬寺得留守相公書云名園例
　　　　惜好花以候同賞詩二章
雲漢成章湛露晞都門宴餞羽觴飛謝安不復東山去
争似阿衡得謝歸
相國東郊迓帝師油幢交映碧參差都人共喜安輿到
<pb:KR4d0040_WYG_012-9b>
正是餘花可惜時
　　　和子華喜潞公入覲歸置酒逰諸園賞牡丹
介圭成禮下中天春物雖闌色尚妍園吏望塵皆闢户
肩輿囬步即開筵波濤凌亂鞾旁錦風雨縦横撥底絃
洛邑衣冠陪後乗尋花載酒願年年
　　　陪致政開府太師留守相公致政内翰燕集輙
　　　　歌盛美為三公夀皆用公字為韻
獨佐成康世髙年有畢公神心降維嶽龜兆告非熊黄
<pb:KR4d0040_WYG_012-10a>
閤遵成範太常書茂功歸來保眉夀恩禮享優隆(右太/師)
東閤延髦士西都守别宫不忘如衞武難老似僖公位
貌今雖逺官僚舊忝同開懐盡巵酒足以厚時風(右相/公)
眉似髙僧秀顔如童子紅忠純汲長孺髙潔夏黄公矯
矯遼東鸖冥冥塞北鴻自誇新酒量像想百分空(右内/翰)
　　　景仁將歸穎昌輙為詩二十韻紀贈
秀發西南美挺生河嶽靈雕龍蔚文采老鸖瑩儀形落
筆髙時雋飛緌侍帝庭英聲軼雲漢逺勢擊滄溟苦節
<pb:KR4d0040_WYG_012-10b>
專憂國嘉謀毎據經温雖比圭璧直不避雷霆道勝軒
裳薄神和氣體寧忠誠懐畎畆樂事寄林坰藻鑒評隨
月過従德應星苦吟金出礦確論木銜釘賤子叨流輩
髙風仰典刑巨川容滴水餘景借流螢久别眉俱白重
來眼更青淹留弦與晦逰集醉還醒有酒須相就無歌
不共聼竒花喧夕市疊鼓咽春亭揚袂行辭洛囬車去
望陘(許西北有陘/山見来書)徃還天表鴈離合浪間萍異日期同
傳(景仁嘗言他日與光/若得在國史必同傳)窮泉約互銘(光與景仁約後死/者當為先死者作)
<pb:KR4d0040_WYG_012-11a>
(墓/銘)古今難得事交分保頽齡
　　　復用三公燕集韻酬子駿堯夫
官閒虚室白粟飽太倉紅朝夕掃三徑徃來従二公蒹
葭徒倚玉燕雀豈知鴻相過輙同醉惟愁樽酒空
　　　和吳朝議(執中字/幾聖)同年謝光與景仁同年見過
結綬東堂同發策白頭相值益相親却思景祐無多日
共見元豐有幾人天下髙名歸廣受(二公皆/致仕)古来交道
重雷陳謝公身老才方壯落筆成章字字新
<pb:KR4d0040_WYG_012-11b>
　　　伏䝉留守相公賜示陪太師潞公東田宴集詩
　　　　輙敢屬和
舞雩新雨浹公田水滿東溪上下天行徑乍迃初見筍
浮舟正好未生蓮絃收裂帛胡琴闋袖結清風楚舞妍
相國火城光滿路夜歸不假玉蟾圓
　　　和潞公招堯夫不至
東閤樽罍招共飲後房羅綺約同觀既無薊子分身術
須欠車公一座歡
<pb:KR4d0040_WYG_012-12a>
　　　和子華招潞公暑飲
朱門近在府園東杖屨過従跬步中避暑連翩投轄宴
析酲蕭灑滿襟風閒来髙韻渾如鸖醉裏朱顔却變童
剪燭添香歡未極但驚銅漏太怱怱
　　　再和伯常見寄
誅茅宋玉宅邊人知醉宜城幾甕春細雨短蓑漁向市
孤村極浦鼔迎神徧逰七澤身忘倦更賦千篇意轉新
不必滄浪羡清泚曏来纓上已無塵
<pb:KR4d0040_WYG_012-12b>
　　　再和秉國約逰石淙
上國分擕十五秋未嘗偶坐捧茶甌石淙今㑹須如約
彼此霜毛各滿頭
　　　席君従於洛城種金橘今秋始結六實以其四
　　　　獻開府太師招三客以賞之留守相公時賦
　　　　詩以繼其事光竊不自揆輙依髙韻繼成五
　　　　章
宜春果結洛陽枝(太師云此果/本出袁州)正遇耆明㑹客時更引
<pb:KR4d0040_WYG_012-13a>
輕舟倚蘆岸香秔鮮鱠雅相宜
圓小香黄珠顆垂結成洛邑重霜時相公和氣陶羣物
不是寒溫變土宜
君従好事不知疲種子成株凡幾時摘獻帝師三取二
自甞兩顆且隨宜
物不須多且賞竒禦寒相見結庵時江南江北徒虚語
盡信前書是不宜
弊居橘亦自南移愛䕶栽培費歳時前此實成酸苦甚
<pb:KR4d0040_WYG_012-13b>
應由與德不相宜
　　　和留守相公九月八日與潞公宴趙令園有懐
　　　　去年與景仁秉國逰賞
今歳台星聚洛中甘棠前後雨隂濃英辭唱和詩千首
髙宴逰陪禄萬鍾木末霜繁花未落雲間字小鴈相従
西湖在望親朋逺節物那堪處處逢
　　　和留守相公寄酒與景仁
想對白衣初滿傾執杯未飲已詩成懐賢孤坐悄無語
<pb:KR4d0040_WYG_012-14a>
不是朝来困宿酲
　　　和秉國芙蓉五章
清曉霜華漫自濃獨憑愛日飬殘紅勸君秉燭須勤賞
閶闔難禁一夜風
北方稀見誠竒物筆界輕絲指捻紅楚蜀可憐人不賞
墻根屋角數無窮
平昔低頭避桃李英華今發歳云秋盛時已過渾如我
醉舞狂歌挿滿頭
<pb:KR4d0040_WYG_012-14b>
後時獨立誠難事猶賴階庭有菊叢綽約霜前弄姿態
非如羣木萬林紅
但見涉江求水際豈知勝木采霜中㣲紅未肯全衰歇
正似&KR0755;顔鸖髪翁
　　　和堯夫見寄
志趣苦難合倀倀何所依逢君始相照知我信為稀忽
報除書下徒瞻征蓋飛相思千里逺洛浦又春歸
仁政如慈父蒲人得所依教條前後接風迹古今稀試
<pb:KR4d0040_WYG_012-15a>
郡纔書最還朝必奮飛西臺&KR0199;班列猶望繡衣歸
　　　華嚴真師以詩見貺聊成二章紀其趣尚
知足隨縁處處安一身溫飽不為難禪房窄小纔容榻
此外従他世界寛
素髪青眸七十餘未嘗逰學只安居旁無几杖身輕健
應為心閒得自如
　　　和子華過王帥家見梅花盛開呈君實子駿兼
　　　　簡堯夫
<pb:KR4d0040_WYG_012-15b>
去年與客盡清歡今日重来立馬看猶是擕觴同醉在
只愁風雨横相干
　　　和張伯常賀遷資政
不駕使車開漢關(相/如)不棲巖穴鍊金丹(子/㣲)豈無開徑三
人友分著垂緌五寸冠(隨逰/之士)坐飽太倉猶自愧謬躋祕
殿益難安願同野老嬉堯壤長守先生苜蓿盤
　　　又書一絶戯呈
伯常逺自郢中囬喜與愁心相繼来幸得蒹葭依玉樹
<pb:KR4d0040_WYG_012-16a>
慙將瓦礫報瓊瑰
　　　又和南園真率會見贈
白頭難入少年塲林下相招莫笑狂緑篠影侵碁局暗
黄梅花漬酒巵香任真自愧殽羞薄假寐初便枕簞凉
酬應詩豪困牽率従来嬾放似稽康
　　　春日思景仁
去歳洛城中嬉遊處處同従離崿嶺北常夣潩泉東草
遶春街碧花繁夕市紅臨風黙惆悵想像白眉翁
<pb:KR4d0040_WYG_012-16b>
　　　效趙學士體成口號十章獻開府太師
都人共喜太師囬比(頻必/切)戸争迎不得催正值土樓灘
水淺大家出手挽船来
東郊車馬走紅塵城外多於城裏人誰信今朝還政後
過如前歳下車新
歸来甫可及春殘丞相頻邀賞牡丹逺處名園多不到
尊前日獻百餘盤
洛陽風俗重繁華荷擔樵夫亦戴花貪看二公同宴㑹
<pb:KR4d0040_WYG_012-17a>
逰人昏黑忘還家
公厨敕許釀芳樽屢喚賓朋醉後園謔浪畧無名位間
誰人知道太師尊
過春稀復到諸園厭苦終朝鼓吹喧招得老僧江外至
啜茶揮麈話松軒
東田小籍選新聲歌吹胡琴色色精客少有時全不用
天然水竹湛餘清
首夏清和新雨晴緑莎細軟不妨行園夫遮道白何事
<pb:KR4d0040_WYG_012-17b>
梔子花開斑笋生
矮㡌長絛紫縠衫朱門深静似重巖莫言永日渾無事
種藥移花一一監
八十聰明强徤身况従壯歳秉鴻鈞功名富貴古亦有
無事歸来能幾人
　　　自嘲
盤飱羅新蔬充腹不求餘窮巷晝扄戸閒軒卧讀書有
心齊塞馬無意羡川魚世道方邀逐如君術已疎
<pb:KR4d0040_WYG_012-18a>
　　　虞部劉員外約逰金明光以賤事失期劉惠詩
　　　　見嘲以詩四首謝之(宗孟/)
絲管嘈嘈耳不分綺羅雜踏自成春不唯漢帝昆明小
更覺唐家曲水貧
綘闕朝歸散玉珂不逰不飲奈春何皇仁聼使歡娛極
白簡従君冷峭多
碧栁紅桃照眼春綺肴芳醴集朝紳自嫌林野疎頑迹
難預風流席上賓
<pb:KR4d0040_WYG_012-18b>
上苑花繁髙覆墻曲隄風暖栁絲長爐邊應有步兵尉
甕下難尋吏部郎
　　　孫器之奉使淮浙至江為書見寄以詩謝之五
　　　　首
䪍矢迎山驛軺車下帝臺夜看牛斗分應有使星来
曉棹旌旗逈暮河鉦皷喧商船極目避漢使一何尊
呉釀木蘭春(蘇州有木/蘭堂酒)紅鱸白錦鱗玉盤聊下筯初識
紫絲蓴
<pb:KR4d0040_WYG_012-19a>
岫貼晴天濶舟緣石岸深(吳江中石/岸長數里)遙知作書處䌫裊
緑波心
沙溆鸖争飛波光可染衣松江異淇水信美不如歸(器/之)
(家衞/州)
　
　
　
　
<pb:KR4d0040_WYG_012-19b>
　
　
　
　
　
　
　
　傳家集巻十二

<pb:KR4d0040_WYG_013-1a>
欽定四庫全書
　傳家集巻十三　　　　　宋　司馬光　撰
　　律詩八
　　　送導江李主簿君俞
學海無涯富辭鋒一戰勲聲華掩終賈賦頌繼淵雲五
斗為邊吏千倉飽戍軍明恩美尤異優秩賞能勤黄祖
隂懐怒張湯巧用文折雖因木秀燒不變蘭薰迹有窮
通異心無得䘮分龍蛇寜久蟄玉石豈俱焚蜀國花饒
<pb:KR4d0040_WYG_013-1b>
思臨邛酒易醺西風時有意尺紙慰離羣
　　　送峽州陳㢘祕丞三首
冝都賢太守治迹古人齊虎負衆子去鳳環羣鳥棲行
増潁川秩别降武都泥正恐還朝速春林未子規
郡府猿聲外旌旗鳥道邊樓髙出楚塞煙霽識巴船襦
袴嗟来暮簮紳惜外遷皇仁矜遠俗非謂意疎賢
地險三巴口江流百折蟠騶珂通峽響門㦸照秋寒翠
壁虎牙石素花狼尾灘孫劉置柵䖏細為冩圖看
<pb:KR4d0040_WYG_013-2a>
　　　送聶之美攝尉韋城
徒勞已足倦漂泊益栖遑短劔無三尺征衣共一囊折
腰從事馬替謁使君堂併日屢承檄無時不裹糧官曹
大児戯弓槊小軍行破柱翻偷窟傾林索盗贓村墟旅
顔黑風日故衫黄暝宿投煙舍朝餐䕃道桑唯憂課書
殿豈慕薦飛章志氣空磅礴才華浪激昻鐫鑱圭始瑩
磨拂鑑尤光衣褐仍纒袴無羞俗吏裝
　　　送呉辨叔大名司户二首
<pb:KR4d0040_WYG_013-2b>
元宰司宫鑰旌旄壓大河敢言趨府倦私歎折腰多機
發何妨避光塵未免和艱難方逺到慶閥肯蹉跎
致逺必自近如君豈椽曹魚龍試春浪松栝露秋毫錯
落辭華富䃘&KR2369;氣節髙垂天起膚寸無歎走塵勞
　　　送楊太祝(忱/)知長洲縣
三呉佳縣首民物舊熈熈專用清談治非如俗吏為林
疎丹橘逈稻熟白芒欹冝使民無忘嚴修太伯祠
　　　送韓太祝(縝/)知錢塘
<pb:KR4d0040_WYG_013-3a>
冠佩欝相映由来積徳家一時推雋異四海走聲華圖
籍添舟重江山忘路賖夷塗指霄漢跼驥不須嗟
　　　送趙書記(衆/)之官華州
車馬西城外遥遥未有塵辭梁猶帶雪過洛漸生春幕
府斜依嶽關山曲抱秦曩来謨畫拙不必笑前人
　　　送華亭沈主簿
執袂青門道蕭蕭馬欲東暮雲零落翠逺樹淺深紅楚
澤吟聲裏呉山醉眼中相思杳何許野鶴唳髙風
<pb:KR4d0040_WYG_013-3b>
　　　送鄭推官(戡/)赴邠州三首
形便邠公國旌旗擁將壇秦雲低落日塞樹怯春寒草
檄無留思投壺不廢歡還應笑黄巻寂寂守儒官
百榼行春樂千弓從獵豪苦吟邊月冷飛鎬野風髙竒
䇿鞭殊俗長纓繫不毛輸君躍馬貴一等著青袍
驕虜已歸計聖朝方寢兵時聞候火入非復塞塵驚秋
嶺無南牧春田恣北耕休窮西海路辛苦學甘英
　　　送何萬下第歸蜀二首
<pb:KR4d0040_WYG_013-4a>
十上終無就才髙定復論清時守儒術白首在丘園逺
樹隱殘日孤煙生暮村揚鞭萬里去㡬許不銷䰟
失意流年老殘春對夕陽可堪臨逺道更復舉離觴花
栁已蕭索雲山復渺茫西風如有意音信勿相忘
　　　送王殿丞(景陽/)知眉山縣二首(先公與祕閣府/君相繼為利州)
　　　　(路轉運使予與/眉山同年登第)
疇昔侍嚴親俱為綵服人遊蘭已多益得桂復同春風
樹悲歡異萍波聚散頻峽中盡遺事何處不霑巾
<pb:KR4d0040_WYG_013-4b>
君行杳何許萬里蜀雲西野色春期近林煙曉意迷天
蔵巴峽小星逼劔關低莫使鄉愁亂咬咬信子規
　　　送朱校理(寀字/㢘叔)知濰州
東國連年水傷稼使君到部即行春茫茫四野潢汙竭
欝欝萬行桑柘新俗不好奢田器貴獄無留繫吏家貧
齊人忽怨歸朝速自是承明侍從臣
　　　送孟著作(翺字/仲習)知濟隂
聖主焦勞意誰云百里輕東州比災害劇令選精明水
<pb:KR4d0040_WYG_013-5a>
去良田闊人歸旅糓生閭閻還舊觀鷄犬變新聲盗散
疲民活姦窮老吏驚政成知不日雙耳為君傾
　　　送馮狀元(京/)歸鄂州
夙昔負竒節琅然為衆殊下韝連得雋出手盡成盧喜
氣兼鄰曲榮名溢道塗風雲俱動色非復舊江湖
　　　送呉耿先生(先生通六經大義客/関中今還建陽北山)
儒服若煙海㡬人潜聖心難才成自昔賤學况于今夫
子獨神解明時何陸沈大羮無和味至樂寡知音磳磴
<pb:KR4d0040_WYG_013-5b>
貂裘弊飄蕭鶴髮侵逰秦不得意思越動長吟甑米難
求玉經囊益少金拂衣謝賔友縱棹指雲岑積葉迷幽
逕荒藤絡舊林澗猿驚重至野老喜相尋山色猶當户
絃聲不變琴人生貴適意何必慕華簮
　　　送髙陟歸金陵(三舉不登科以好/學孝弟聞於鄉里)
之子秣陵去悠悠天塹東帆開曉風疾潮落夜江空在
昔才華盛至今人物豐山川氣雖盡龍虎勢猶雄卞玉
已三獻齊禽㑹一冲當令關下吏洗目認終童
<pb:KR4d0040_WYG_013-6a>
　　　送僧聦歸蜀
翠柏老精舎紅塵倦帝城千山一錫逺萬里片雲輕江
棧紆還直天星縱復横聴猿應更喜還是故鄉聲
　　　送史館任祠部(顓/)河東轉運使
問望簮紳舊恩華雨露重圖書周内史汾澮晉全封秀
發千尋壁寒生百鍊鋒歸時門有㦸惜别更從容
　　　送冲卿通判河中府(校理吴充/)
聞道名都行有期依然想見昔逰時寒光一曲秋河轉
<pb:KR4d0040_WYG_013-6b>
翠嶺三條夕照移孤竹舊風民有讓重華餘教俗無疵
不須到日方登厯已在君家十二詩
　　　送史館唐祠部(詢字/彦猷)江南西路轉運使
豪傑爭唐鹿江南號富强明時雖混一餘俗尚彫傷税
版誅求急詞曹牒訴忙皇心愍頽弊使節付才良貪吏
先投紱姦民盡越鄉閭閻無揷筆田畆有棲糧漢閣歸
期闊隋河去驛長風髙片帆疾鉦鼓入秋光
　　　送張寺丞覲知富順監
<pb:KR4d0040_WYG_013-7a>
漢家五尺道置吏撫南夷欲使文翁教兼令孟獲知盤
羞蒟醬實歌雜竹枝辭取酒須勤醉鄉關不可思
　　　送二同年使北
華纓下玉除天子寵匈奴雖復夷風陋猶知漢使殊夜
烽沈不舉秋柝寂無虞何必燕然刻蒼生肝腦塗(右吕/儕叔)
雲愁雪欲零四牡出郊坰古塞煙華紫寒沙日氣青金
門祕雞樹朱節燿龍庭㡬夜天街北遥占漢使星(右李/公素)
　　　送沈寺丞紳知南昌縣(字公儀/)
<pb:KR4d0040_WYG_013-7b>
長江湛湛帶楓林古木寒雲縣寺深老吏不能容狡獪
細民無復有寃侵洪崖丹井聞猶在徐孺衡門說可尋
寜復淹留如寳劔更令牛斗氣沈沈
　　　送王校理(懌字/公和)守瑯琊(沂公兄子/為公後)
金門倦鳴玉千騎出東方封略依滄海枌榆近故鄉秦
碑苔蝕字鄅稻日翻芒國吏遥應識當年丞相郎
　　　送龔章判官之衞州(新及第/)
几硯昔年逰於今成十秋松堅終發石魚變即辭流近
<pb:KR4d0040_WYG_013-8a>
郡無飛檄清時不借籌淇園春竹美軍宴日椎牛
　　　送王瓘同年河南府司錄(字文玉先君/甞為此官)
綵服昔為兒隨親宦洛師至今餘夢想常記舊逰嬉佐
史頭應白書樓樹已欹聞君行有日使我淚交頥
　　　送王彦臣同年通判亳州(字伯逢/)
先朝御六飛親謁瀬鄉祠牛酒當時惠衣冠此日思仙
蹤丹有竈天瑞檜生枝聖主憐耆舊題輿得吏師
　　　送茹屯田(孝標/)知無為軍
<pb:KR4d0040_WYG_013-8b>
疊鼓鳴鐃迎候新軍牙孑孑倚淮津聊應衣繡過鄉曲
不作引章驚故人荻迸短芽淝水暖荷浮圓葉漅湖春
使君此去榮夕夕少猶是當年書劔身
　　　送邵不疑知常州
宦學不營身京華費十春非貪為郡樂意欲與民親祖
帳青門道歸帆揚子津江山舊逰在煙火故鄉鄰敢惜
離群闊欣聞得吏循嗟余一囊米深負鬢絲新
　　　送聶之美任雞澤令
<pb:KR4d0040_WYG_013-9a>
趙魏髙氣俠到今風俗然椎埋吏難禁擊斷世稱賢明
府冝更瑟罷民庶息肩無如繭絲者急欲縱敲鞭
　　　送張祕校(牧/)知分寜(獻臣父/)
百里大夫官不輕莫嗟領上髮垂星人生糓祿偏宜晩
世路艱難不厭經數曲秋江縈縣白㡬峯霽色入簾青
于公嚮日多隂徳已有鵷鶵在帝庭
　　　送韓直講(鐸字/子文)鄆州寜親
車馬儼何之東岡舊有陂三年别親意千里逹家時去
<pb:KR4d0040_WYG_013-9b>
仕元戎幕來為太學師寜須負斗米不復斷機絲物色
迎歸鞚光輝入夀巵人生無此樂此樂獨君知
　　　送丁祕丞(翊字/公佐)知雍邱
古縣跨河流人繁軍市稠羽飛朝暮驛鮮疊往來舟兄
擅才華久時推政治尤足猶妨老驥目不礙全牛從道
西来近能無東望愁時因趨上府窮巷一相求
　　　送計先軰(泰符/)尉宗城
紅塵久帝城髙價動公卿竹栢寒方茂驊騮老更成冰
<pb:KR4d0040_WYG_013-10a>
霜驅馬瘦書劔束裝輕丞相虚東閣遥知倒屣迎
　　　送趙殿丞(象字/子輿)歸成都(祀明堂禮畢子輿新升/朝以恩官其父大理評)
　　　　(字事賜告歸寜得其除書以俱二/三同舍為詩以紀其美僕得回字)
蜀棧錦衣来髙堂綬笥開恩輝同日至喜色共春回駟
馬過鄰社朝裾捧夀杯吾生無此樂空使寸心摧
　　　送張都官(肅字/子莊)江南東路提刑(得前字/)
楚俗號難治司刑尤擇賢危疑片言决舒慘一方專松
不彫寒色絲曾斷直絃清風過江外應在下車前
<pb:KR4d0040_WYG_013-10b>
　　　送楊祕丞(秉/)通判揚州
苦聞小杜説揚都當昔豪華今在無江勢横来控南楚
地形前不瞰東呉萬商落日船交尾一市春風酒並壚
得意莫忘京國友踏塵衝雪奉朝趨
　　　送光祿王卿(周/)致仕歸荆南
九列誰云非顯塗人生已不負為儒拂衣長揖蘷龍貴
散髮還為黄綺徒白鶴歸飛心自逺青霞髙舉勢何孤
千金盡與鄉人費不向江頭買木奴
<pb:KR4d0040_WYG_013-11a>
　　　送王殿丞(恪/)西京簽判
清白世風存王公復有孫挺生如玉樹不竭似淮源日
背嵩峯紫春添洛水喧幕中多勝友肯使負芳樽
　　　送謝都官(顗/)知光化軍
廐吏整車馬怱怱辦暁裝青緺出閶闔朱斾指滄浪野
店杏初發津亭栁已黄行行不可駐猶及勸耕桑
　　　送仲更歸澤州
太行横擁巨川回三晉由来産異才展墓乗春走鄉陌
<pb:KR4d0040_WYG_013-11b>
負書拂曉下蘭臺河陽路側花應合天井關頭雪未開
㑹使鄉人驚六印莫羞今日弊裘来
　　　送劉觀察(從廣/)知洺州
漢家英俊士衮衮出金閶久襲通侯籍新腰太守章畛
封連故趙廬井帶清漳春色迎鐃吹應忘道路長
　　　送晁校理(仲衍字/子長)知懐州
雞犬相聞桑柘春風光明潤帝鄉鄰群峯斜轉太行角
萬谷同趨馬頰津簮組傾都邀别袂壺漿滿路候行塵
<pb:KR4d0040_WYG_013-12a>
非君厭薄承明直天子方今重治人
　　　席上賦得榛字
㣲物生山澤蕭條荆棘鄰何人掇秋實此日待嘉賔雖
無木桃贈投此寄情親
　　　送師道知長溪因歸覲省
羇旅帝城久逢人青眼稀聞君又當去使我益思歸佳
色鄰鄉樹髙堂望綵衣春流先自疾心出片帆飛
　　　送次道通判西京
<pb:KR4d0040_WYG_013-12b>
相府新承檄蘭臺舊校文題輿榮得士把袂惜離羣首
夏郊原秀晴陽草樹曛觚稜日邊逺闗塞霧中分翠&KR0656;
林端出飛泉竹外聞金羈逰爛熳珠履醉繽紛人服聲
光重官無薄領勤歸期肯留滯漢主待淵雲
　　　送劉儀先軰大名尉
潭潭相府開旌騎擁三䑓聞道廷中吏無非天下才䇿
名新振拔把板尚低回勿為卑飛困青冥盡此來
　　　送皇甫寺丞(穆/)知藍田縣
<pb:KR4d0040_WYG_013-13a>
南山三輔劇百里古諸侯誰為絃歌小不分宵旰憂煙
横輞川暝雲照武闗秋安得無羈束從君一縱逰
　　　送祁嶠潁陽主簿
蒼山臨縣郭雲木冷蕭騷人有漁樵樂官無簿領勞垂
天起膚寸合抱本纎毫志意誠脩立歸飛羽翼髙
　　　送李尉以監丞致仕歸閩中
行行歌式㣲浩歎返荆扉却著登山屐盡焚趨府衣溪
清魚影亂竹闇筍牙肥應悔浮名誤空將白髮歸
<pb:KR4d0040_WYG_013-13b>
　　　送李祠部(復圭字/審言)知滑州
東郡隄繇苦曏来煙火疎提封百里逺生齒萬家餘賢
守車纔下疲人意已紓行聞謡五袴京廪滿郊墟
　　　送田校理(諒字/仲孚)知晉州(前判吏/部南曹)
銓筦萃賢豪夫君主劇曹長才沛餘裕衆論蔚推髙逮
此分符貴知無頓刃勞公卿如有缺不獨賜金褒
　　　送人為閩宰
萬里東甌外溪山秀出羣鄉人皆嗜學太守復工文正
<pb:KR4d0040_WYG_013-14a>
用慈良化居無牒訴紛誰云逺京國佳政日相聞
　
　
　
　
　
　
　
<pb:KR4d0040_WYG_013-14b>
　
　
　
　
　
　
　
　傳家集卷十三

<pb:KR4d0040_WYG_014-1a>
欽定四庫全書
　傳家集卷十四　　　　　宋　司馬光　撰
　　律詩九
　　　送李才元知廣安軍歸成都覲省
皁盖五驊騮今來異昔逰簞壺交里舍鐃吹下瀛州夀
酒行當舉歸鞭不可留春光久相待先在錦江頭
　　　送上雒王推官(經臣/)
墨綬百里宰紅蕖幕府僚民淳無鬬辯地勝得逍遥日
<pb:KR4d0040_WYG_014-1b>
上雲未散春深雪不消知音已交薦勿茹紫芝苖
　　　送瀛州簽判蘇祕丞(寀/)
髙隂十萬兵幕府藉時英塞上風猶勁闗南春未生投
壺邊柝静倚馬檄書成不忘塵中客征鴻可寄聲
　　　送周寺丞畋知洛南(周華人/)
太華指商於中間百里餘稍行山驛逺漸與世塵疎楚
塞參差接秦民錯雜居惜哉非綮肯不足試投虚
　　　送齊學士(廓字/公闢)知荆南
<pb:KR4d0040_WYG_014-2a>
漢家太守治才髙楚國山川氣象豪旗斾逶迤蟠夢澤
樓船贔屭壓江濤雄名誰復知宣武遺愛猶應祀叔敖
何必三年求奏計詔書朝夕賜金襃
　　　送王待制知陜府
疇昔誠相契間關分不渝(先君知鳳翔府待制通判府事/以道誼相知非直僚友而已)
絶絃悲宿草撫首念諸孤位略尊榮間年忘徳齒殊清
隂容息足重語辱嘘枯(待制主漕京西光仕/武成幕府仍叨奬引)鶠閣騫雲
表虹旌拂海隅明光新出綍陜陌重分符豐潤還桑梓
<pb:KR4d0040_WYG_014-2b>
讙謳復路衢寜須更條教耆舊已簞壺(待制再為陕/牧先實陜人)
　　　送張景淳知邵武軍
閩嶺窅何在東南千里遥仳離傷草草㑹合更迢迢隋
岸㣲吹絮呉江欲上潮肯無同舍念回首弭輕橈
　　　送章伯鎮知湖州
江外饒佳郡呉興天下稀蓴羮紫絲滑鱸膾雪花肥星
斗寒相照煙波碧四圍桞侯還作牧草樹轉清輝
　　　送王伯初通判婺州
<pb:KR4d0040_WYG_014-3a>
煜爚屏星駕迢遥婺女區嵐光晴向背溪溜暖縈紆萬
室鳴機杼千艘隘舶艫若逢耆舊問能説隱侯無
　　　送張少卿學士(子/憲)知洪州
相府典刑在朝閨望實髙紬書榮史觀典樂重卿曹夷
路迎飛鞚桑林應奏刀家籝傳舊學廟鼎刻前勞袨服
屯千騎連檣閲萬艘劔芒衝夜氣閣影動秋濤風色傳
花信煙光拂酒膏使君專問俗無意在逰遨
　　　送昭逺兄歸陜
<pb:KR4d0040_WYG_014-3b>
種種親頭白帝城難少留倚門應有望列鼎本無求清
夜多歸夢紅塵厭久逰此行殊捧檄轅下五驊騮
　　　送雲卿知衞州
汗簡成新令褰帷刺劇州韋平家法在邵杜治聲優野
竹交淇水秋𤓰蔓帝邱三年歸奉計肯顧石渠逰
　　　送石昌言知宿州
煒煒符離守中流簇鼓旂桞隂濃不斷舟勢激如飛魏
闕行歸奏承明秪蹔違星軺晨夜度尺素勿令稀
<pb:KR4d0040_WYG_014-4a>
　　　送何濟川知漢州二首
金馬從容樂問君何所之客心彯若梗親髮暠如絲舊
學已孤陋素交仍别離執經時有問使我復從誰
千騎擁朱轓青霞晝繡還復尋題柱迹重過棄繻闗曉
棧流雲濕秋湖脱葉&KR0907;久逰今得意真不愧江山
　　　送程端明(戡/)知成都
髙陽將幕開濯錦使旌来欲識闗頭雪正如江上梅宵
衣矜遠俗露冕寄良才豈待三年最脩梧茂帝臺
<pb:KR4d0040_WYG_014-4b>
　　　送聶祕丞之美宰桐城二首
問子青雲器胡為不少留未能充祿養安散及身謀卓
爾千人俊居然百里憂連城價終在自是玉工羞
七載一相值怳然如路衢形骸漸枯槁志業轉荒蕪往
事雲過眼新愁雪染鬚眀朝又分首上馬即重湖
　　　送蒲中舎霖致政歸蜀(前栗/亭令)二首
厭苦折腰久飄然黄鵠飛田園未蕪沒鄰曲有光輝昔
&KR0108;儒衣去今紆朝紱歸人生貴知足得此已為稀
<pb:KR4d0040_WYG_014-5a>
念昔兩髦日烏奴同燕逰随時自有樂何物可為愁豈
意今頭白相逢欲涕流慿君訪題壁好在水西樓(光侍/先君)
(為利州路轉運使與君屢/逰烏奴山寺題名屋壁)
　　　送李侍郎(柬之/)西京留䑓
先公勲烈盛塩梅清白仍聞世濟才華省拂衣辭簿領
長衢回首謝塵埃嵩峯排霧依稀出洛水迎人迤邐来
寄語馬前頭白吏何殊昔日李西䑓
　　　送元待制(絳字/厚之)出牧福唐
<pb:KR4d0040_WYG_014-5b>
甌越東南美田肥果稼饒况懐新賜綬重過舊題橋食
足姦回熄風移獄犴銷長才報政速鈴閤日逍遥
　　　送呉駕部(䖏厚/)知真州
曏託屏星駕同隨丞相車終朝容&KR0180;拙經嵗庇迃疎共
此趨雲闕旋聞建隼旟江淮一都㑹逰刃必多餘
　　　送王著作(慥/)西京簽判
古來都邑美孰與雒陽先况復元侯貴兼之從事賢玦
離横闕塞珠曲逗伊川熨眼登臨樂送君空惘然
<pb:KR4d0040_WYG_014-6a>
　　　郭氏園送張仲通出刺棣州(得朝字/)
名園送嘉客冠葢去傾朝小雨塵㣲斂餘寒酒易消鴈
歸春近塞日上海生潮北道平如掌東風五馬驕
　　　送裴中舎(士傑/)赴太原幕府
元戎台鼎舊大府節旄新邊候正無事賔筵况得人山
寒太行曉水碧晋祠春齋釀蒲萄熟飛觴不厭頻
　　　送致仕朱郎中令孫
世間榮利無窮物奔走勞勞何所之仕宦為郎非不逹
<pb:KR4d0040_WYG_014-6b>
功名有命待無時橐中雖乏千金直膝下常𢹂兩綬児
細校人生能此少好從閭里樂期頥
　　　送宋郎中知鳳翔府
昔解陳倉印於今二十秋雙鳬久東上五馬重西逰驍
騎行闗外壺漿擁道周民心已化服條教不更修
　　　送王都官(淑字/尤之)官滿還都
粹美清廟器可嗟沉下僚優逰仲舉坐洋溢海沂謡奏
課應居首知音况滿朝從今黄鵠舉眼令望青霄
<pb:KR4d0040_WYG_014-7a>
　　　送昌言舍人得告還蜀三首
迢逓銅梁道凝嚴青𤨏闈負書當日去鳴玉此時歸鄉
樹迎朱轂江花照錦衣臨邛不足並榮耀古今稀
悽愴懐桑梓劬勞詠蓼莪樹風今遠矣鼎食奈悲何劔
閣登車近秦闗屈指過騰裝纔首路夕夢已江沱
富貴動歸思由来光里閭戒門羞主父負弩笑相如外
物有榮悴中心無戚疎遥知見親舊不改布衣初
　　送張學士(師中字/吉老)兩浙提㸃刑獄(賦得/清字)
<pb:KR4d0040_WYG_014-7b>
朝家重典刑書府借時英鉦鼓喧江下雲山拂眼清秋
風鱸鱠美書日錦衣榮勿似朱翁子空令守邸驚
　　　送王書記(申字/應辰)之官永興
白髮添新鑷紅塵滿弊衣人生適未值吾道豈云非鞏
洛風煙逺函秦草樹㣲長安春酒美行樂勿令希
　　　送朱軄方(䖏臣字/表臣)提舉江淮運鹽
熬漉滄波耗征輸澤國貧嬰羅矜赤子運筴借能臣拜
手觚&KR0994;晚浮舟浪蕩春東南待蘇息别酒莫逡巡
<pb:KR4d0040_WYG_014-8a>
　　　送次道知太平州
浪蕩春流滿蕪湖候吏迎旌旟曉日麗鉦鼔野風清蹔
喜紅塵逺休嗟素髮生專城方四十自古以為榮
　　　送蘇屯田(宷字/公佐)知單州(蘇先君甞/知單父縣)
佳郡望都城相聞擊柝聲賔朋纔執别耆舊已前迎綵
服當年戱驪駒此日榮絃歌應盡在琴調不須更
　　　送李學士(及之字/公逺)使北
征葢霜空迥飄飄迎塞鴻虜牙侵海角漢節下天中酒
<pb:KR4d0040_WYG_014-8b>
薄隂山雪裘寒易水風邊聲不可聽歸思浩無窮
　　　送薛水部十丈通判并州
十萬貔貅士旌旗晋水陽元戎倚耆碩别乗選才良秀
直寒松節精明利劔鋩知君留滯久從此欲騰驤
　　　送祖澤之守陜
聲教空巖穴夫君集帝庭辭華動丹扆光價塞青冥俊
徳爭推轂榮塗易建瓴陸離寒水玉磊落曙天星得喪
誰先識艱虞困屢經蹉&KR0760;渥洼足漂泊鳳凰翎粉署疏
<pb:KR4d0040_WYG_014-9a>
恩紀甘棠寄典刑仁風思布濩疲俗待綏寜賤子良多
愧餘光每乞靈題名聮士版占籍備民丁種種顛毛白
蕭蕭壟栢青陌頭瞻皁盖獨立涕飄零
　　　送賢良陳著作(舜俞/)簽書夀州判官
海隅方萬里豪雋㡬何人百汰求才盡三薰得士新聲
華四方聳器業一朝伸佗日蒼生望非徒澤夀春
　　　送魏寺丞(廣/)赴辟秦州判官
征西大府開後乗得髙才區脱烽煙静渠捜軄貢來隴
<pb:KR4d0040_WYG_014-9b>
雲低玉帳𦍑舞奉金罍信美從軍樂脩梧茂帝臺
　　　送丁正臣知蔡州
䟃𧽼汝水濵千騎擁朱輪懸瓠遺基古鞶囊吉夢新丹
心留紫闥清耳遠紅塵須識眀君意先應試治民
　　　送周宻學(沆字/子真)真定安撫使
玉帳前茅舉銅魚左契分平生公望著期月政聲聞陌
上壺漿溢潭邊花氣曛遥知待新將民物兩欣欣
　　　送燕諫議知潭州
<pb:KR4d0040_WYG_014-10a>
長沙地饒美賈誼獨傷悲自古臨榮辱幾人無怨咨使
君擁符節大艦出江湄意氣陶然樂應無弔屈辭
　　　送李益之侍郎致政歸廬山二首(益之好談禪/故效其語)
儒業金華貴歸心白鶴孤江山依舊在軒冕曏来無嘯
詠誰當共登臨未索扶浩然知此樂逈與世人殊
水底元無月衣中自有珠六塵皆外物萬法盡迷塗瀑
布寒雲濕觚稜瑞氣扶遥知至樂地不異在京都
　　　送惠思歸錢塘
<pb:KR4d0040_WYG_014-10b>
孤岫平湖外禪房老栢隂倦逰諳濁世獨往遂初心夜
雨燈忩逈秋苔屐齒深勿鉏山徑草便有俗人尋
　　　送僧歸呉
髙枕聊成夢晴空忽見花浮生盡是客何䖏得為家旅
食帝城久歸舟澤國賖勿因菰菜味回首浩無涯
　　　送&KR0303;祕丞(端彦/)通判雄州
少傅名徳重蔚然人物師群孫滿丹穴嘉瑞盡長離勿
嘆毛羽短已驚文采竒勉哉勤志業餘慶未應衰
<pb:KR4d0040_WYG_014-11a>
　　　送向防禦(經/)知陳州
千騎去翩翩專城上少年韋平家好學隂馬世稱賢官
用才能進恩非雨露偏想聞河潤逺封畛帝畿連
　　　泉水詩送呉都官(太元字/一翁)分司歸和州
泉水出幽谷原流本自清縈回徧中國浩蕩入東瀛峽
口春雷怒潭心曉鑑平悠悠隨所值行止兩無情
　　　依前韻奉送才元和甫使北
析木帶天津華星隨去人揚旍踰絶漠負弩候前塵出
<pb:KR4d0040_WYG_014-11b>
塞風霜苦歸塗楊桞春㑹書專對美&KR0974;&KR0974;滿秋筠
　　　送丁正臣通判復州
得失故有命世人空自勞冬温少霜雪松短沒蓬蒿孤
宦千里逺榮名一旦髙回看碌碌者太華與秋毫
　　　送呉仲庶知江寜
江南佳麗地人物自風流青骨靈祠在黄旗王氣收衣
冠餘舊俗歌頌樂賢侯正恐還朝速江山未徧逰
　　　長安送李堯夫同年
<pb:KR4d0040_WYG_014-12a>
昔嵗瓊林花氣曛今朝長樂桞梢春事隨流水滔滔度
鬢結繁霜戢戢新世路飽諳都是夢人生可貴莫如身
㑹須築室臨清洛相與攜笻戴葛巾
　　　送羅郎中登管勾玉局觀
官名為玉局已與俗塵疎鐘出寒松逈香疑古殿虚鄉
閭非甚逺俸祿豈無餘誰道神仙樂神仙恐不如
　　　送劉仲通赴京師
聖朝方考牧蕃育寄才能屢别良可嘆閒逰不復曽行
<pb:KR4d0040_WYG_014-12b>
塵遵洛汭朝騎對觚稜瀍上秋䑓逈歸来正好登
　　　送伯淳監汝州酒
惟知負米樂不覺抱關卑出䖏兩得意是非皆自知
　　　送堯夫知河中府二首
耆老承風舊絲綸錫命新展禽安屢黜原憲樂常貧執
志窮通壹論交表裏真但祈深自重膏澤望斯民
河抱城根曲山侵地勢斜周餘古樓觀舜俗舊人家回
首逰從闊装懐牒訴譁何時重載酒同醉洛陽花
<pb:KR4d0040_WYG_014-13a>
　　　送白都官歸長安
丈夫那肯浪低眉薄宦空添鬢裏絲瀘水歸来山浩蕩
都門辭去菊離披黄雞白酒五陵樂杜曲樊川九糓宜
復見夫君行直道崆峒氣俗未應衰
　　　送雷章祕丞知芮城
西伯昔斷訟令名存迄今南臨大河曲北倚首陽岑俗
被聖賢化人多禮讓心夫君老經術終日想鳴琴
　　春帖子詞
<pb:KR4d0040_WYG_014-13b>
　　　皇帝閤六首
肇履璿璣厯重飛緹室灰寒隨土牛盡煖應斗車回
鸞路迎長日農祥正曉天九垓同燠沐萬物向蕃鮮
盛徳方迎木柔風漸布和省耕將效駕擊壤已聞歌
候鴈来歸北寒魚陟負冰相烏風色改𤾉谷日華升
浮陽滿野白溶溶澤底山椒淑氣通草木豈能知造化
一華一葉盡天功
漠然天造與時新根著浮流一氣均萬物不須雕刻巧
<pb:KR4d0040_WYG_014-14a>
正如恭已布深仁
　　　太皇太后閣六首
盛徳初臨震陽和已動坤發生天施大厚載母儀尊
種桃臨玉井裁勝刻金花借問此何䖏崑山王母家
長樂曉鐘殘皇輿入問安東風猶料峭冒絮禦餘寒
慶夀風煙接未央飛樓&KR0232;道欝相望春来無以銷長日
閒取經書教小王
冰澌半解波先綠桞葉未生條已黄四海澄清天子孝
<pb:KR4d0040_WYG_014-14b>
朝回日奉萬年觴
東宫歸政五年餘隠几時觀黄老書禁闥無為民自化
熈熈不獨在春初
　　　皇太后閤六首
母徳思齊盛天心&KR0108;豫初青暉凝輦路佳氣擁宸居
暖日初添刻柔風乍襲衣弄孫時哺果觀織屢臨機
膾肉紛銀縷蘭芽蔟紫茸太官遵舊俗嵗嵗與今同
釵上花開海鷰飛紅繒翦萼蠟粘枝風前飄蕩參差羽
<pb:KR4d0040_WYG_014-15a>
還似瑶箱呈瑞時
玉漏聲殘金殿開乗輿清蹕問安来盡將草木欣欣意
同與新春入夀盃
裁縫大練成春服慈儉由来性所鍾肯使外家矜侈靡
車如流水馬如龍
　　　皇后閤五首
穜稑獻新種禕䄖澣舊衣玉鈎隨歩輦行看采桑歸
樛木猶藏葉夭桃未作花六宫歌逮下四海詠宜家
<pb:KR4d0040_WYG_014-15b>
溝暖冰初斷牎晴雪半消餘寒不足畏塗壁盡芳椒
寳勝金幡巧鬬功綵花蠟鷰颺和風玉盤翠苣映紅蓼
捧案朝来獻兩宫
春衣不用蕙蘭薰領縁無煩刺繡文曽在&KR0345;宫親織紞
方知縷縷盡辛勤
　　　夫人閤四首
壁帶非煙潤金鋪霽景鮮繡功添采縷和氣入繁絃
翦綵催花發開簾望鷰歸蔵&KR0848;新過臘習舞競裁衣
<pb:KR4d0040_WYG_014-16a>
綺忩繡户又東風丹掖逰陪嵗嵗同但願太平無限樂
何須三十六離宫
聖主終朝勤萬幾燕居專事養希夷千門永晝春岑寂
不用車前揷竹枝
　
　
　
　
<pb:KR4d0040_WYG_014-16b>
　
　
　
　
　
　
　
　傳家集巻十四

<pb:KR4d0040_WYG_015-1a>
欽定四庫全書
　傳家集巻十五　　　　　宋　司馬光　撰
　　律詩十
　　　仁宗皇帝挽辭二首
聲教萬餘里文明四十春茂勲留信史盛徳滿生民共
適禽魚樂安知橐籥仁百年龍馭逺空復仰威神
霧曉銅魚躍霜寒閶闔開哀聲際海發靈仗拂天来别
寢嚴虚位重閽閟夜䑓柏城空有路無復屬車回
<pb:KR4d0040_WYG_015-1b>
　　　英宗皇帝挽辭三首
盛徳師堯舜英姿肖祖宗太陽光徧照滄海量兼容鴻
業知能繼齊民望可封如何未五載已上鼎湖龍
虹瑞流朱邸童髦侍紫宸簡心天與子授位帝知人學
古功時敏鉤深道日新冝然三百載民物仰威神
諫省臣無狀龍鱗昔屢嬰恩深忘位賤義重覺生輕不
正誅鋤法仍䝉奬嘆榮百身何足報天造固難名
　　　神宗皇帝挽辭五首
<pb:KR4d0040_WYG_015-2a>
決事神明速任人金石堅天機先兆朕聖度藴淵泉仁
義生知性恩威獨化權乾坤無毁息長與大名傳
聴政渉中昃觀書度夜分周王忘自逸漢祖不知勤棣
萼因心友雲章落筆文佗年紬石室光大繼皇墳
至徳成無象徽名避不居期門弋獵絶歩輦宴逰疎錢
列金釭暗兵嚴武帳虚蓬莱日晏仗猶望駕宫車
鼇禁叨承詔金華侍執經㣲生輕草芥聖澤濶滄溟鹿
性安林野葵心注闕庭堯雲不可望白首涕飄零
<pb:KR4d0040_WYG_015-2b>
式道清行馬靈輴下陛簾雲奔同軓集雨泣兆民瞻石
闕蒼煙暝松門白露霑載弓徒隕絶無計附龍髯
　　　光獻慈聖太后挽辭二首
麟閣承家慶軒星應徳暉帝猷隂有補嬪則動無違遽
就蒼梧野空餘大練衣只應彤管在萬古播鴻徽
四紀褘衣盛兩朝長樂尊九州貢甘㫖萬乘問晨昏明
辟歸元子嘉謀賚孝孫群生資后土難答化光恩
　　　相國魏忠獻韓公(琦/)挽辭三首
<pb:KR4d0040_WYG_015-3a>
瀛海訏謨定宗祧指顧安鴻勲柱石壯勁節雪霜寒翼
亮三朝久初終一徳完如何未黄髮壟栢已丸丸
愛物威容悴憂公宿疹加孤忠貫白日美志掩丹霞行
路皆惆悵聞風悉嘆嗟英靈覲宗祖猶想佑皇家
惻怛動旒扆鴻臚𦵏老臣簫鐃震塗口紼翣隘漳濵久
大英名在哀榮異禮陳豐碑紀遺烈長泣鄴城人
　　　相國鄭元憲宋公(庠/)挽辭二首
仁聖初承緒敷天籲雋賢得人兹最盛射䇿獨居先禁
<pb:KR4d0040_WYG_015-3b>
省英聲逺巖廊至化宣辭榮還故第三事究髙年
邦光華衮補家寳素書陳東閤簮裾散西芒宅兆新泉
䑓無復曉柏逕不知春獨有髙文在芬芳繼古人
　　　相國祁正獻杜公(衍/)挽辭三首
舟楫才猷大冰霜徳操堅陶鈞成茂業書史樂髙年瞻
望簮紳共吁嗟館舍捐舉時無異論方信令名全
鈞玉呉䑓舊誅茅梁苑新位登華衮貴家似布衣貧直
道髙當世清風遺後人千秋寒照目竹帛不棲塵
<pb:KR4d0040_WYG_015-4a>
先子同烏府知音誠皦然脱縗来拜伏撫首辱哀憐迨
此泉扃掩空悲塵網牽無由懐酒絮撇涕望新阡
　　　相國廣平文簡程公(琳/)挽辭二首
明直君臣合安危將相兼金章四輔貴玉帳萬兵嚴禦
侮長城隠臨繁利刃銛南山霣巖石何以慰民瞻
帝誥封泥紫皇墳殺簡青坐談安玉壘專對讋龍庭黼
黻昭文理冰霜瑩典刑英靈入箕尾終古作天星
　　　相國頴莊敏龐公(籍/)挽辭三首
<pb:KR4d0040_WYG_015-4b>
儒衣臨絶塞廟畧運竒兵緩帶𦍑塵靜靈旗海霧清公
心結明主隂徳庇羣生名遂身仍退人間五福并
銘旌逺明㓕騎吹去低昻三鼎功名大重泉日月長鶴
飛来弔客牛臥卜連岡車馬還城郭悲風滿白楊
滄波與鄧林魚鳥久飛沉一旦成陳迹何人識寸心髙
山亡景行流水失知音淚盡離東閤歸来破故琴
　　　司徒開府韓國富公(弼/)挽辭四首¶
天佑休明祚時生雋傑臣賢科首多士宰府澤生民¶煥
<pb:KR4d0040_WYG_015-5a>
爛三台正冲融四海春欲知甄冶力試問白頭人<md:KR4d0040_SBCK_015-4b>¶松漠驕無信漁陽廣聚兵移書侮中國决意背齊盟¶直
氣輕軺入英辭左衽驚虜歸烽火㓕㝢縣復升平¶
大吕功名重鴻毛軒冕輕閒居客愈盛蹔出市皆傾¶溟
海涵容大龍門謁見榮謙光儼在目慟哭望佳城¶
杖屨還私第精誠在本朝愛君老不懈憂國沒方昭¶東
閤秋牢落西芒夜寂寥只應忠亮志氣運不能消¶
　　　參政正肅呉公(育/)挽詩三首
<pb:KR4d0040_WYG_015-5b>
皇家延茂異鶚立逈無倫髙議誰能奪英才自有真驊
騮寜受縶氷鑑不棲塵試為咨清論風流第幾人
辭華已獨歩政治復無前吏不容三宂民皆戴二天於
今知和寡自古愧才偏惆悵棠隂下仁風尚藹然(公冄/為陜)
(牧光實陜人/知公之政)
念昔少年日謬登君子堂重言何以稱厚徳不能忘(光/昔)
(以文請見公答以/長歌過有褒嘆)玉麈聲容在泉䑓嵗月長憑誰寄清
淚為我灑松岡
<pb:KR4d0040_WYG_015-6a>
　　　北京留守太師王公(拱辰/)挽辭二首
盧肇時推重終軍衆共賢何如奪標日未及弃繻年官
歴清塗徧名居美事先人間福有五視履豈非全
昔日程文士(光應舉/公發解)中間侍坐賔逰陪慙晚軰待遇過
佗人方嘆龍門逺俄驚馬鬛新西園行樂䖏引領但霑
巾
　　　贈太師文公挽辭三首
汾晋地形美古今多鉅賢况承勲烈後冝有慶靈傳著
<pb:KR4d0040_WYG_015-6b>
位登朝古聲華出衆先起家從此始圭組遂蟬聮
美化流民物薰然遺愛多欒公當日社邵父至今歌庭
有三鱣集門容駟馬過欲知餘慶在公鼎格平和
夏屋封何處山田有卧牛蟠根走伊水回首負嵩丘忠
孝家風備哀榮禮秩優龍鸞舞宸翰萬古照松楸
　　　樞密太傅文恭胡公(宿/)挽辭二首
行冠鄉人品文為學者師黄裳藴厚徳玉律儼清規大
節人難奪嘉謨世莫知儀型不可見遺烈滿豐碑
<pb:KR4d0040_WYG_015-7a>
徘徊㳺内禁宻勿賛鴻樞隂徳加民物清名服士夫天
方遺一老星忽隕三呉疑從龍髯去來雲在帝都
　　　贈太子太傅康靖李公(若谷/)挽辭二首
黄髮今彫喪蒼生欲奈何散金纔極樂曳杖已成歌十
郡餘恩在三䑓故吏多位崇仍有後五福更為多
鹵簿去悠悠西郊亂葉秋旐翻寒日薄笳咽斷雲愁吊
客門飛鶴佳城山卧牛靈車今不返洧水自東流
　　　宣徽惠穆吕公(公弼/)挽辭二首
<pb:KR4d0040_WYG_015-7b>
奕世台衡貴盈門紱冕榮遐方流惠化殊俗讋威聲宥
宻資忠力安平寄老成遽騎箕尾去何以慰蒼生
維嶽人皆仰長城衆所依逺猷方克壯昭世忽長違象
設儼如在英靈窅不歸唯應令名久竹素藹餘輝
　　　宣徽使文肅鄭公戬挽辭二首
璿璣敷帝命金節護邉兵盡付將軍制真為儒者榮扶
揺方上擊濛汜忽西傾罷市人相弔紛紛滿百城
桞翣䘮容盛江山故國遥清時獨長往何日重来朝事
<pb:KR4d0040_WYG_015-8a>
與秋雲斷榮如曉夢消西風虎丘路馬鬛又嶣嶤
　　　又代孫檢討(瑜/)作二首
湖澄翠岫孤勝地古東呉氣象常時秀英靈何世無金
閨演王綍玉帳綰兵符煒&KR0974;照鄉曲從兹益重儒
人為天地客處世若浮休豈有生長在祗知名可留露
沾寒草晚風嘯白楊秋地下求文友應從顧陸逰
　　　翰林彭學士(乗/)挽辭三首
夙昔逰清貫時流籍重名讐書石渠祕視草玉堂榮吉
<pb:KR4d0040_WYG_015-8b>
兆虚三鱓凶期告兩楹子雲思故國墳樹必西傾
平生對交舊萬日正如初不復知榮賤都能忘戚疎遺
靈瞻素几偽物屛塗車家事何蕭索空餘萬巻書
祖奠垂將撤笳簫儼欲行野寒嘶故馬樹轉出新旌泉
路幽無底魚燈曖不明如何齎美志欝欝向佳城
　　　楊侍郎(察/)挽辭二首
時論歸清徳皇心重老臣祖風終鯁直家學本深淳便
殿談經久安車就第新如何金未盡奄忽棄鄉人
<pb:KR4d0040_WYG_015-9a>
憂國心如石當朝有古風掛冠雖在逺遺札不忘忠飛
旐西歸洛新阡背倚嵩還令往來客下馬白楊中
　　　王侍郎(琪/)挽辭二首
弱冠獻竒䇿居然終賈才賦成平樂館歌奉柏梁杯(侍/郎)
(天聖初以江都主簿上書獻十䇿召試館軄嘗/侍宴後苑賦山水石歌首出諸文士獨被褒賞)麗藻留
昭世英逰隔夜䑓土中埋美玉誰見不興哀
振鷺辭靈沼冥鴻翔太虚清朝觧鳴玉舊里掛安車詩
酒江山勝園林俸祿餘所忠今不往誰奏茂陵書
<pb:KR4d0040_WYG_015-9b>
　　　鄭侍郎(紓/)挽辭
雲夢氣回復比肩生雋豪司農家學富廷尉里門髙騏
驥昔千里鳳凰今一毛即邱餘慶在終應吕䖍刀
　　　侍讀王學士挽辭二首
石室書編富金華講席重薦神歸愽洽鳴玉稱雍容貳
負纍囚象尸臣古瑑蹤老成今已矣咨訪欲誰從
杖底潜蛇影門隂集戴鵀玉樓新記就石槨舊銘沈篋
有封巒札籝無遺子金寂寥封馬鬛秋色淨松林
<pb:KR4d0040_WYG_015-10a>
　　　參政尚書文簡丁公度挽辭二首
鳳蹕遊汾曲非熊得偉人閨䑓尤顯重訓誥愈深淳論
道參黄閣横經侍紫宸如何天不愸志業未全伸
丹闕晨趨退蕭然忘世榮閒齋虚自白永日澹無營脱
落簮纓累沈冥丘壑情貪夫誠有激千載素風清
　　　侍讀張學士(瓌/)哀辭二首
喜怒與榮枯居之悉晏如稍門多執筆至老不抛書常
愧無能極曽霑清論餘秋風郭門外雨泣望喪車
<pb:KR4d0040_WYG_015-10b>
凶夢歌洹水妖巢集戴鵀未嘗餘俸祿無以具衣衾袁
渙分倉榖翁歸賜府金佗年純固傳寜使令名沈(朝廷/以公)
(清貧&KR1056;/贈有加)
　　　錢左丞(明/)挽辭二首
煒&KR0974;傳家學連翩射䇿榮走丸過省閣破竹取公卿埋
玉嗟何早為山惜未成空令澤宫友相顧淚縱横(同年/致祭)
(者二十/二人)
象設如平昔升堂不見君尚疑言笑在忽念死生分清
<pb:KR4d0040_WYG_015-11a>
論千秋雪浮榮一片雲泉臺多少路何處復修文
　　　紫㣲石舍人(昌言/)挽辭二首
地勝岷峨秀時清雋乂生揚雄晚得祿何武少知名性
有圖書癖心忘紱冕榮前年歸諭蜀不使里人驚
顧我非君比最為相得歡平生逰䖏久美行始終完長
夜忍埋玉秋霜不借蘭西風濕襟袖空有淚䦨干
　　　邵少卿挽辭
北固啟佳城東呉霣徳星繐帷長寂寞羽扇遂飄零泉
<pb:KR4d0040_WYG_015-11b>
燭千年碧霜松數寸青餘慶知有在玉樹滿階庭
　　　梅都官(堯臣/)挽辭二首
兵形窮勝負史法貫興衰落落雖殊衆恂恂不迕時位
卑名自重才大命須竒世俗那能識傷嗟止為詩
漆燈無復曙柏徑不知春南紀光華减中朝俊秀貧淒
清千古韻寂寞一邱塵異日昭亭下方多&KR0377;酒人
　　　臧郎中挽辭二首¶
積慶承前烈呈才㑹聖時踐楊朝有籍治行吏為師¶僚
<pb:KR4d0040_WYG_015-12a>
友皆親譽黎民每去思惜哉違世早志業未全施¶
素履存誠厚虚懐待物真鄉閭昔相接朋友世彌親¶遺
札蠅頭細長阡馬鬛新九原那可作空復想音塵¶
　　　張<md:KR4d0040_SBCK_015-5a>¶元常挽辭¶¶¶¶二首¶
為吏文無害臨民政不苛渾金生自美古井澹無波方
喜風鵬舉旋聞隙駟過善人宜夀考報施定如何
秀眉無足驗結轖遽為災鄉曲三年别江山萬里廻林
閭飛旐入書劔逐舟来墳<md:KR4d0040_SBCK_015-5b>¶草枯還綠重泉不復開
<pb:KR4d0040_WYG_015-12b>
　　　王¶¶朝議(尚恭/)¶哀辭<md:KR4d0040_SBCK_015-6b>¶二首¶
場<md:KR4d0040_SBCK_015-12b>¶屋推聲價朝紳仰典型朱衣老卿列白首戀親庭¶舟
壑一朝失泉䑓萬古扄音容宛在目爭免淨飄零¶
樂易春陽暖孤髙秋氣清老惟知自適貧不問為生¶京
兆開阡貴延陵題墓榮如何帝師筆純孝紀名卿¶
　　　邵堯夫先生¶哀辭二首
菽藿一簞樂蒿莱三畆寛蒲輪不能起甕牖有餘安髙
節去圭角久要敦嵗寒今朝郊外客誰免涕汍瀾
<pb:KR4d0040_WYG_015-13a>
慕徳聞風久論交傾葢新何須半靣舊不待一言親講
道切磋直忘懐笑語真重言䝉蹠實佩服敢書紳(先生/嘗以)
(予為脚踏/實地之人)
　　　哭公素二首
負書逰上國拾芹取榮名雅度津涯闊髙文風雨驚忘
懐飜得謗縱酒遂傷生忍使泉䑓客悁悁不自明
丹旌倚輤車榮辱盡虚無半道驊騮頓先秋蘭&KR0649;枯兒
癡纔過齓親老不勝扶家事今蕭瑟寜將未第殊
<pb:KR4d0040_WYG_015-13b>
　　　哭尚頴(字公楚/)
操業五常備艱難六極全仲尼難語命禆竈不知天弱
女飄何許遺文散莫傳官輕史不錄後世孰稱賢
　　　哭劉仲邍父
天下才無㡬夫君獨患多髙文粲列宿英辯瀉長河榮
宦成朝夢浮生度尺波舊僚空執酒相與淚滂沱
昔醉金明渚今来慧辯祠當年笑相視此日哭殊悲天
逈川原淨風髙草木衰江梅靈氣在泉下復相知
<pb:KR4d0040_WYG_015-14a>
　　　哭¶馬承之
平生千里别書問亦常来隼拂秋雲擊鸞兼霏霧廻曏
無髙世藝安見出倫才有紙盈箱箧扃封不忍開
　
　
　
　
　
<pb:KR4d0040_WYG_015-14b>
　
　
　
　
　
　
　
　傳家集巻十五

<pb:KR4d0040_WYG_016-1a>
欽定四庫全書
　傳家集巻十六　　　　　宋　司馬光　撰
　　制詔
　　　殿前都指揮使節度使加宣徽南院使制(限二/百字)
　　　　(以上/成)
國家選果毅之材以守衞中禁委謹信之士以敷揚大
猷自非忠力冠倫識略髙世折衝厭難外可以任爪牙
之官諭志布和内可以受腹心之寄則何以克叶民望
<pb:KR4d0040_WYG_016-1b>
無曠天工在兹詳求固匪輕受爰發休命誕告明庭具
官某心通武經材應時用以禮樂慈愛為制勝之本以
智信仁勇為和衆之資羞孫呉而不為慕方召而自任
嶷爾深念則物莫能窺截然長驅則敵不及避是以錫
之六纛緫此八屯士皆知方國以増重嘉其扈從之久
積是勤勞之多冝峻寵名以昭丕績俾奉宣於美徳庶
敦懋於膚公永念厥艱必有以稱於戯竭股肱之效所
以報恩榮罄夙夜之勤所以熈職業典聽朕毖無棄爾
<pb:KR4d0040_WYG_016-2a>
成
　　　翰林學士禮部侍郎除三司使制(限一百五十/字以上成)
朕荷天地之貺施承祖宗之慶靈四方無虞萬物咸遂
而公私之積尚未豐衍嵗小不登民有菜色豈朕所以
嫗煦撫循之未至將有司奉揚宣布之未稱與何其設
心之勤而收效之寡也以爾具官某性質之美得於自
然而發揮於文追琢於學多士之秀無爾為先雖禁林
清塗秩宗美仕居之積久譽望已優而古之進賢必試
<pb:KR4d0040_WYG_016-2b>
以事財賦之任於今為急求稱其職僉曰汝能是用命
汝典兹邦計汝其勿以金糓為末而不恤勿以簿領為
煩而不為九功所歌八政所重登平之業將汝乎取之
　　　誡勵舉人敦修行檢詔(限二百字/以上成)
孔子稱徳成而上藝成而下故為四科以第門人而文
學䖏末然則為士者文有餘而徳不足斯而已矣奚足
尚哉國家憲章前古詳延俊乂敷奏以言明試以功何
甞不勤求敦忠屏斥浮偽列于庶位得人已多尚慮有
<pb:KR4d0040_WYG_016-3a>
司教導之方不登盡善登進之法有所未精是以士或
背本追末弃實取華不知從學所以立身為文所以行
逺而謂能離章辨句則百行可遺非屬辭比事則六經
無用習尚成俗安恬不非此豈聖人所以立教之心而
朕所以待賢之志哉自今天下之士其務以道徳為師
仁義為友進之於内而讓之於外治之於身而施之於
人才雖美不敢以自驕善未至不敢以自怠如是則窮
居閭閻何病乎不逹苟異於是朕無取焉仍敕有司明
<pb:KR4d0040_WYG_016-3b>
諭中外使咸稱朕意
　　　賜宰臣韓琦乞退第一表不允批答
朕以寡薄少承基緒未及究明師保之訓更閲事物之
變而遽失先帝之大庇膺四海之重任怵惕危懼若渉
巨川踐于春冰<md:KR4d0040_SBCK_015-13a>¶實頼耆耋不貳心之臣朝夕左右同力
恊義用濟于艱難夫選賢任能廣叅同異何損於政設
官分職論列得失亦維其常至於天時數沴蓋以警誨
朕躬非專輔弼而卿遽自咎責抗章辭位是重朕之不
<pb:KR4d0040_WYG_016-4a>
徳也卿其體兹眷倚之志專精致思廣裕厥心博采嘉
謨以輔不逮
　　　賜新除知樞密院事陳升之辭免恩命不允斷
　　　　來章詔
敕升之省所奏劄子今樞密院使副四員無容其間更
置一知院事旣非舊典驟増貟數當無事時四方聞之
得無驚動耳目伏望聖慈如臣前所請若大名府永興
軍已除用人即且乞授臣陳潁一郡事且悉卿志氣安
<pb:KR4d0040_WYG_016-4b>
裕明智自將屢更邉藩甞佐樞府出牧於外迨今朞年
朕惟汝思俾復舊職冝夙夜竭力以副所期尚爾固辭
殊失朕意夫登用賢雋憂在不多咨詢大猷患在不博
設官隨世何必故常今邉¶境雖安而不虞當戒亟踐乃
位毋違朕言所乞冝不¶允仍斷来奏故兹詔示想冝¶知
悉
　　　賜¶¶¶¶¶資政<md:KR4d0040_SBCK_015-13b>¶殿大學士戸部侍郎知青州呉奎乞就
　　　　差知兖州不允詔
<pb:KR4d0040_WYG_016-5a>
敕呉奎省所奏乞就差知兖州貴便頥養事具悉卿朝
廷舊臣踐厯二府忠厚强直簡在朕心海岱之區土沃
民庶風聲氣俗卿所習知雖宿疾未平而事務無廢式
是重望底綏一方當體至懐未容辭避所乞冝不允
　　　賜文武百寮曽公亮已下上第三表乞上尊號
　　　　不允斷来請批答
省表具之朕荷祖宗之重寄元元困窮未獲厥所夙夜
悼懼如渉春冰屬以報本之禮不敢堕曠故躬執犧牲
<pb:KR4d0040_WYG_016-5b>
祗見上帝固非昭告成功自營福祿也而羣公卿士猥
見褒譽欲歸以溢美増其徽稱抗章勤請至于再三朕
乏馨香之徳不能媚于神祗乃甲申地震淫雨為災天
威彰著日虞罪悔尚何盛烈之可述鴻名之敢當心焉
愧惕流汗霑足况尚在諒闇哀素未忘何冝此時亟舉
盛典若斯之議非所敢聞冝體予至誠勿復為奏所請
冝不允仍斷来請
　　　賜新除知樞宻院事陳升之上第一表辭恩命
<pb:KR4d0040_WYG_016-6a>
　　　　不允斷来章批答
省表具之股肱之臣佐佑帝室樞機之職訏謨廟堂自
非僉諧曷敢輕授卿歴事三世克肩一心事效已明時
望攸屬膺兹圖任夫復何辭所辭冝不允仍斷来章
　　　賜宰臣曽公亮不允批答
省表具之朕以不徳災及元元地震冀方隄防横潰流
離壓覆靡所底居朕夙夜震懼不忘于心實頼祖考所
遺耆儁之臣佐佑輔翼濟于艱難今乃遽自引咎抗章
<pb:KR4d0040_WYG_016-6b>
辤位朕何望焉卿其專精致思勉修職業以禆不逮所
請冝不允
　　　賜觀文殿學士新除兵部尚書知青州歐陽修
　　　　詔
敕歐陽脩省所劄子奏准樞宻院遞到誥勅授臣兵部
尚書依前觀文殿學士知青州伏念臣近以疾病累乞
致仕未賜俞允欲望且守舊任冀得將理衰殘卿服采
三朝佐佑大政朕惟東表之地事任至重自非宗工莫
<pb:KR4d0040_WYG_016-7a>
可付委况膂力未衰嘉猷克壯冝念王事勿復有辤所
乞冝不允可便受告勅發赴本任
　　　除文彦博
門下雖天子必有尊所以嚴自上之訓唯聖人能饗帝
所以昭報本之誠朕祗紹丕基肇稱元祀禮文既備慶
賜誕敷眷惟心膂之臣斡是機衡之任共膺神貺冝䖏
衆先推忠協謀崇仁同徳賛治守正保運亮節佐理翊戴功
臣樞宻使劔南西川節度管内觀察䖏置橋道等使開
<pb:KR4d0040_WYG_016-7b>
府儀同三司守司空檢校太師兼侍中兼羣牧制置使
行成都尹上柱國潞國公食邑一萬六千二百户食實
封六千三百户文彦博道茂國華才推人傑體忠厚以
居徳壯謀猷而奮庸弼亮三朝周旋二紀𠕅司魁柄仍
冠中樞仗鉞臨戎則兇渠折首秉鈞調化則黎獻承風
内外荐更名實彌劭矧在纂承之際親聞顧託之言委寄
至隆眷注為重協賛盛儀之舉克臻熈事之成是用進
美號以褒功取閒田而増邑併伸異數式示優恩於戯
<pb:KR4d0040_WYG_016-8a>
慮危於安所以綏萬國懐逺以義所以靖四夷益懋乃
官用副朕志可特授依前守司空檢校太師兼侍中兼
羣牧制置使行成都尹潞國公充樞宻使劔南西川節
度管内觀察䖏置橋道等使加食邑一千戸食實封四
百户仍賜推忠恊謀崇仁同徳賛治守正保運亮節佐
理翊戴功臣散官勲如故主者施行
　　　除皇弟頵
門下立愛惟親治由近始因心則友化自上行朕合太
<pb:KR4d0040_WYG_016-8b>
宫逆釐后帝百神受職四海推恩矧孝弟之至隆冝寵
章之光被皇弟山南西道節度管内觀察䖏置橋道等
使光祿大夫檢校太尉同中書門下平章事興元尹上
柱國髙宻郡王食邑一千七百戸食實封陸伯戸頵温
良異禀聦逹夙成勝衣形信厚之風佩韘負老成之志
孝友之性不强而安徳義之經未言而喻甫當就學亦
既跡封予所撫憐同氣異息迨盛儀之具舉方渙澤之
誕敷錫嘉號以記功進崇階而叙位仍加井賦益重藩
<pb:KR4d0040_WYG_016-9a>
維於戯寵而不驕以謙恭為之本滿而不溢以節儉為
之先汝其念哉無替朕命可特授特進依前檢校太尉
同中書門下平章事興元尹髙宻郡王充山南西道節
度管内觀察䖏置橋道等使加食邑七百户仍賜崇仁
保運功臣勲食實封如故主者施行
　　　除皇伯祖承顯
門下朕惇宗盛禮祗遹先猷茂對三靈駿奔億醜臣工
顯相后帝居歆嘉與親賢共膺戬穀皇伯祖昭化軍節
<pb:KR4d0040_WYG_016-9b>
度金州管内觀察䖏置等使金紫光祿大夫檢校工部
尚書使持節金州諸軍事金州刺史兼御史大夫上柱
國康國公食邑五千八百户食實封一千八百戸承顯
治躬齋栗養志粹和挺宗室之令儀藹公侯之淑問地
隆磐石任重藩垣春秋寖髙學問不倦被服儒素藴河
間之雅材琢磨箴規蹈衛武之美徳助我毖祀恊於多
儀是用進功伐之名益陪敦之賦仍加真食倂示徽恩
於戯懐徳維寜昔王之明訓為善㝡樂前哲之徽猷勉
<pb:KR4d0040_WYG_016-10a>
思髙滿之危勿忘臨履之戒可特授依前檢校工部尚
書使持節金州諸軍事金州刺史兼御史大夫康國公
充昭化軍節度金州管内觀察䖏置等使加食邑七百
戸食實封三百户賜推誠保順功臣散官勲如故主者
施行
　　　除郝質
門下朕順考古道率由舊章三嵗一郊四海大賚乃眷
爪牙之士實惟心膂之臣冝渙茂恩以均景貺亮節保
<pb:KR4d0040_WYG_016-10b>
順功臣殿前都指揮使安武軍節度冀州管内觀察䖏
置等使光祿大夫檢校尚書左僕射使持節冀州諸軍
事冀州刺史兼御史大夫上柱國天水郡開國¶公食邑
三千一百户食實封七百戸郝質温恭不犯沈毅有謀
敢决應北方之强閒暇得晋國之勇仁能附衆忠以發
身内總七萃之師外分十連之任訓兵肅給騶御習於
義方逢時安平戎狄仰其威信屬是齋祠之謹復兼扈
從之勞不有旌襃曷昭倚注論功加等益地從隆考諸
<pb:KR4d0040_WYG_016-11a>
僉諧允為冝稱於戯竭誠盡節所以享安榮徇公忘私
所以報寵祿往服休命汝其懋哉可特授依前檢校尚
書左僕射使持節冀州諸軍事冀州刺史兼御史大夫
充殿前都指揮使安武軍節度冀州管内觀察䖏置等
使加食邑七百户食實封三百户仍賜亮節保順翊戴
功臣散官勲封如故主者施行
　　　賜文武百寮宰臣冨弼已下上第五表乞皇帝
　　　　御正殿復常膳聴樂允批答
<pb:KR4d0040_WYG_016-11b>
省表具之朕秉徳不明隂陽謬戾旱暵為災辜及元元
為人父母不能保養覆冒以厚其生朕甚愧之是用避
去正寢貶膳徹樂夙夜悼懼内自刻責以請咎於神祗
浹辰之間雖霡霂屢霑而不能周洽菽麥將槁禾麻未
滋而羣公卿士以尊奉母慈誕揚顯¶號良日既戒冝以
時行禮樂之文不可不偹當抑已復常以成大典苟協
於義朕何敢違所請冝允
　　　西京應天禪院及㑹聖宫奏安¶¶¶¶¶仁¶宗英<md:KR4d0040_SBCK_015-14a>¶宗皇帝
<pb:KR4d0040_WYG_016-12a>
　　　　御容了畢徳音
門下朕祗紹前烈寵綏庶邦率時典常㒺敢墜逸越兹
有洛之汭自昔令王之都藝祖之所誕生迹存遺老寢
園之所以宅神有餘威是用即西竺之仁祠因北胡之
勝地儀刑二后鎮撫一方爰命宰司肅將使指鴻儀克
舉熈事大成永惟畿甸之民能無供億之役冝敷渙澤
用慰羣心應西京管内限徳音到日見禁罪人除故殺
劫殺鬬殺謀殺十惡及偽造符印放火官典犯贓不赦
<pb:KR4d0040_WYG_016-12b>
外雜犯死罪降從流内情理切害奏取指揮其餘流罪
降從徒徒罪降從杖杖罪已下並放見勾當修奉天禪
院㑹聖宫影殿使臣官貟已下并工匠兵士及迎奉執
擎并並與等第支賜應西京城都内耆老年八十已上
者勘㑹詣實人數仰長吏等賜酒食仍量支賜每人茶
三斤絹二匹常加存撫即不得於村縣追集致有勞擾
於戯稱秩舊章克廣奉先之孝蠲除有罪式昭惠下之
仁咨爾羣倫咸體予意主者施行
<pb:KR4d0040_WYG_016-13a>
　　　賜樞宻使守司空檢校太師兼侍中文彦博乞
　　　　退不允手詔
省所𠕅上表乞罷樞府事具悉卿器質方厚謀猷明審
憂公盡忠臨事能斷越自仁祖知卿美材入輔出藩于
兹二紀𠕅冠台席一總鴻樞事功蔚然洽于黎庶任重
道逺卿實有焉朕負荷前烈夙宵危懼若渉大川必慿
舟楫卿當悉心致力以禆不逮而何嫌何疑遽求去位
封奏荐至良用憮然撫覽再三殊失所望老成之徳重
<pb:KR4d0040_WYG_016-13b>
於典刑當體至懐安居厥職所請冝不允付彦博
　　　賜樞宻使守司空兼侍中文彦博不允手詔
省所奏伏覩詔書宰臣陳升之位在臣之下者願寢異
恩庶安孤跡事具悉卿翼亮三朝周旋二府國之𦒿儁
望實素隆升之任用尚新甫登宰席原其雅意必欲推
先是用斟酌禮文裁其宜稱發於朕志奚取常規盖以
襃異老成豈與利用為比卿謙恭久著於此何嫌往安
乃居毋逆朕命所乞冝不允付彦博
<pb:KR4d0040_WYG_016-14a>
　　　除皇伯宗諤
門下朕祗荷先烈誕受多方樂與宗支共其福祿儻率
履之有立在襃表之敢忘皇伯推誠保順功臣集慶軍
節度亳州管内觀察䖏置河隄等使光祿大夫檢校尚
書左僕射使持節亳州諸軍事亳州刺史兼御史大夫
上柱國虢國公食邑六千四百戸食實封一千八百户
宗諤屬尊地親材髙性敏承累朝敦睦之慶膺列藩封
建之榮間由思慮之疏麗于文法之禁眷是有司之議
<pb:KR4d0040_WYG_016-14b>
繫夫天下之公愛雖甚隆理不可居是用收還相印專
秉節旄將警動於放心期輔成於盛徳迨兹周嵗克懋
令圖勤被仁服義之風勵臨深履薄之戒朕於庶姓猶
不弃人况九族之(下文/缺)
　　　賜叅知政事王安石乞退不允批答
省表具之卿文學髙一時名譽專四海勇於立事急於
進賢朕心倚之以安平士論待之以康濟盖居位之尚
淺或改命之未孚雖羣言之正讙豈同徳之有間遽求
<pb:KR4d0040_WYG_016-15a>
分務深用駭聞居就乃功期副予望所乞冝不允
　　　賜南平王李日尊示諭敕書
敕南平王日尊省所上表稱於今年二月内親領本道
兵甲乘駕舟航直抵南蕃與占城國及占臈國蕃兵交
戰其占城國及占臈國蕃兵甲一時敗散臣帶領兵甲
囬旋本道師旅保全舟航寜謐事具悉卿與占城等國
交戰師出逾時今覩奏章備言勝㨗益敦忠順良用歎
嘉朕子視兆民臣畜萬國思銷偃於中外共嬉逰於邇
<pb:KR4d0040_WYG_016-15b>
遐冝體至懐以綏後福故兹示諭想冝知悉
　　　賜叅知政事王安石不允斷來章批答
省表具之朕以卿材髙古人名重當世召自巖穴寘諸
廟朝推心委誠言聴計用人莫能間衆所共知今士夫
沸騰黎民騷動乃欲委逺事任退䖏便安卿之私謀固
為無憾朕所素望將以諉誰祗復官常無用辭費所乞
冝不允仍斷來章
　　　賜叅知政事右諫議大夫趙抃乞退第一表不
<pb:KR4d0040_WYG_016-16a>
　　　　允批答
省表具之朕躬攬庶政燭理未周思得博聞善言以參
得失卿以清直之操夙夜在公遽求外遷殊匪朕志所
乞冝不允
　　　賜殿前都指揮使安武軍節度使郝質不允詔
敕郝質省所上表星未半周疾已十作伏望罷領殿帥
俾外補於散官庶漸蘇於餘喘事具悉卿以沈勇冠軍
忠厚許國内典嚴衛外秉節旄夙夜之勞簡于朕志偃
<pb:KR4d0040_WYG_016-16b>
息之便難徇爾懐所乞冝不允故兹詔示想冝知悉
　　　祁國長公主特進封衛國長公主制(張尉/)
門下帝妺中行易象賛其元吉王姬下嫁召南美其肅
雍命服亞正后之尊主禮用上公之貴寵光之盛誰昔
(釋訓誰也/昔疇昔)而然矧同氣之至親推異數而何愛祁國長公
主席靈長之緒承濬哲之祥禀乾坤之粹和鍾日月之
明潤淵懿可度柔嘉有章志女功而忘勞承師教而不
倦今玉笄在首厭翟戒塗方結帨於皇家將執笲(音煩/竹噐)
<pb:KR4d0040_WYG_016-17a>
於士族冝疏沬土之邑俾適冨平之孫庸展茂恩誕孚
醲化於戯琴瑟靜好式昭和樂之音雷風順承是為常
久之道勿以夫家之貧素有虧婦徳之聴從祗服訓辭
永綏福履可特進封衛國長公主仍令所司擇日備禮
册命主者施行
　　　賜新除叅知政事韓絳辭恩命不允斷来章批
　　　　答
省表具之卿世濟明允時推儁良毗賛樞庭茂著功烈
<pb:KR4d0040_WYG_016-17b>
俾叅國論允叶衆心需章亟来謙志太過㩀引先誓祈
還故棲夫顯親揚名斯為上孝建功立事莫若盡忠往
即乃官勿替朕命所辭冝不允仍斷来章
　　　賜新除宣徽南院使特進檢校太保判太原府
　　　　歐陽脩辤免恩命不允詔
敕歐陽脩省所兩次劄子奏伏䝉特差中使齎到告敕
除臣宣徽南院使判太原府事所有敕告未敢祗受欲
望檢㑹臣前所陳乞於淮潁間移一小郡俾飬殘年事
<pb:KR4d0040_WYG_016-18a>
具悉卿才名素髙華夏所服中外備更文武咸適眷兹
并部氣俗沈鷙綏和一方威懐二敵牧伯之任豈易其
人詢謀僉諧然後發命朕所選付卿宜體識况風土髙
涼其何恙不已往踐乃職毋復固辭所辭冝不允故兹
詔示想冝知悉
　　　賜守司徒兼侍中判大名府韓琦不允詔
敕韓琦省所四上劄子乞就移徐州一任事具悉卿倦
居守之勤樂偃藩之逸眷是别都之重控夫北道之衝
<pb:KR4d0040_WYG_016-18b>
自非元臣疇克譽䖏是以臨遣近侍往宣至懐恩禮之
隆所宜欽若而上兹固請良用憮然卿以衰疾為言則
未愆於膂力以朴忠自許則可憚於劇煩安視爾師毋
逆朕命所乞冝不允故兹詔示想冝知悉
　　　賜新除樞宻副使右諫議大夫馮京辭恩命不
　　　　允斷来章批答
省表具之樞衡之司基本攸託制勝帷幄折衝方隅苟
非文武之兼資孰副安危之重委簡自朕志無若汝材
<pb:KR4d0040_WYG_016-19a>
故推不次之恩冀獲非常之效當思自勉勿或深辤所
辭冝不允仍斷来章
　　　除董氊制
門下國家蠲㓗大徳懐柔四方懋宣行葦之仁横被蓼
蕭之澤遐邇無間内外一均西藩邈川首領保順軍節
度洮州管内觀察䖏置押蕃落等使金紫光祿大夫檢
校太傅使持節洮州諸軍事洮州刺史兼御史大夫上
柱國常樂郡開國公食邑五千一百戸食實封一千一
<pb:KR4d0040_WYG_016-19b>
百戸董氊氣禀沈雄性資果毅載勲庸於奕世開土宇
於西陲早膺旄鉞之榮撫有洮湟之地祗勤厥事忠誠
著於皇家紏逖不䖍威令行於戎落修其職貢保我封
畛冝陳錫於寵章用襃嘉於美志位進異等食衍真封
豈繄鎮服於爾師抑亦光華於殊俗於戯王官至重固
不徒施臣道惟艱諒無虛受勉服休命益思壯猷可特
授特進依前檢校太傅使持節洮州諸軍事洮州刺史
兼御史大夫充保順軍節度洮州管内觀察䖏置押蕃
<pb:KR4d0040_WYG_016-20a>
落等使仍舊西蕃邈川首¶領加食邑一千戸食實封三
百戸勲封如故主者施行
　　　賜新除河陽三城節度使守司空檢校太師兼
　　　　侍中充集禧觀使曽公亮辭免恩命不允詔
敕公亮省所劄子奏伏望聖慈特賜停罷使相之命許
只授正官充觀使事具悉卿久居宰席道茂勲隆屢以
𦒿耋懇辭機政朕重違雅志曲成沖徳禮命之數愧於
未厚而尚兹遜避良用憮然冝即欽承以副優飬所辭
<pb:KR4d0040_WYG_016-20b>
冝不允故兹詔示想冝知悉
　　　賜新除守司空檢校太師兼侍中充河陽三城
　　　　節度使集禧觀使曽公亮辭免恩命第一表
　　　　不允批答
省表具之卿以耆明之徳寅亮皇家功成告休海内歸
美崇報之典朕旋其薄沖挹之志卿以為優勇退難進
益増嘉尚成命不易毋庸固辭所辭冝不允
　　　賜新除叅知政事馮京辤恩命不允斷来章批
<pb:KR4d0040_WYG_016-21a>
　　　　答
省表具之卿負英異之才首俊造之選内尹京邑風績
著聞外䕶邉兵民夷清謐入冠憲府進躋樞庭况觀爾
能冝賛朕政往祗成命無或再辭所辭冝不允仍斷来
章
　　　賜新除樞宻副使右諫議大夫呉充辭恩命不
　　　　允斷來章批答
省表具之卿之英聲著於士倫卿之嘉績簡在朕心是
<pb:KR4d0040_WYG_016-21b>
用擢諸計廷陟彼樞府乃更過自菲薄固辭寵光謙降
之深歎尚不已所辭冝不允仍斷来章
　　　賜觀文殿學士户部尚書知陳州張方平乞南
　　　　京留臺不允詔
敕方平省所奏乞南京留臺事具悉卿學問精洽文辭
雅奥荐登儁科久居邇列入賛大政出臨近藩晦明小
愆何恙不巳遽祈散地良用憮然當體眷懐往安爾職
所乞冝不允故兹詔示想冝知悉
<pb:KR4d0040_WYG_016-22a>
　　　賜文彦博辭恩命第一表不允批答
省表具之卿社稷元老股肱三朝黎庶具瞻百工矜式
矧以丞弼相予毖祀書勞進律抑有舊章冝亮眷懐無
庸辭避所辭冝不允
　　　賜殿前都指揮使郝質辤恩命不允批答
省表具之卿緫領禁衛為王虎臣敦忠一心夙夜匪懈
况兹戎祀之大兼有侍從之勤推恩報功固有常典尚
兹沖避豈悉至懐所辭冝不允
<pb:KR4d0040_WYG_016-22b>
　　　賜殿前都指揮使郝質辤恩命不允斷來章批
　　　　答
省表具之朕奉若訓典肅將禋祀嘉與臣工共兹休福
卿董率王旅陪賛國容居則有侍衛之謹出則有扈從
之勞考諸故常冝在襃進當體至意勿復有辭所辤冝
不允仍斷来章
　　　賜皇伯祖昭化軍節度使檢校工部尚書康國
　　　　公承顯辭恩命第一表不允批答
<pb:KR4d0040_WYG_016-23a>
省表具之朕仰稽唐虞惇叙九族矧以尊屬相予肆祀
推恩進律禮亦冝之兹率典彛無為辭避所辭冝不允
　　　賜文彥博辤恩命不允斷來章批答
省表具之朕躬執珪幣對越三靈惟時福祥不敢專享
湛恩布濩覃及海隅卿國之耆明斡統機宻兹率常典
奚煩固辭所辭冝不允仍斷來章
　　　賜皇弟髙宻郡王頵辭恩命第一表不允批答
省表具之朕以郊禮大備廣敷慶澤物無遐遺况於親
<pb:KR4d0040_WYG_016-23b>
昵錫兹異數咸迪舊章汝其勿辭往服嘉命所辭冝不
允
　　　賜皇弟髙宻郡王頵辭恩命第二表不允斷來
　　　　章批答
省表具之禋宗類帝國之盛儀施恩親賢由來盖久兄
弟具邇悃愊無華汝往欽哉毋煩辭避所辭冝不允仍
斷來章
　　　賜皇伯祖昭化軍節度使承顯辤恩命第二表
<pb:KR4d0040_WYG_016-24a>
　　　　不允斷來章批答
省表具之朕躬祠郊丘誕布惠澤周浹庶姓况於宗英
執謙固辭益昭令徳朕命不易往其欽承所辭冝不允
仍斷來章
　　　賜宰臣冨弼等上表賀雲隂日食不及分数批
　　　　答
省表具之朕不明庶政上累三光天雖㣲隂人誰不見
彼食分之少損由司厯之未精為懼方深奚賀之有矧
<pb:KR4d0040_WYG_016-24b>
明書於信史將取誚於異時宜懋乃誠以輔台徳所賀
知
　　　賜宰臣曽公亮已下賀夀星出現批答
省表具之司分底日垂象降休炳然徳星著見南極太
史獻狀以為夀祺卿等浚明一心寅亮元化爕友氣物
導迎善祥仍貢需章願書信牒眷言歸美重益愧懷所
賀知仍依奏宣付史館
　　　賜樞宻使文彦博等賀夀星出見批答
<pb:KR4d0040_WYG_016-25a>
省表具之天垂文象依類而言世格隆平得臣是頼卿
等懋建一徳光輔萬㣲格于上神錫兹嘉瑞昭申丙位
申告永年剡章以聞傳信為請雖菲凉之可愧顧忠愛
之敢忘所賀知
　
　
　
　
<pb:KR4d0040_WYG_016-25b>
　
　
　
　
　
　
　
　傳家集卷十六

<pb:KR4d0040_WYG_017-1a>
欽定四庫全書
　傳家集巻十七　　　　　宋　司馬光　撰
　　表
　　　為龎相公讓眀堂加恩第一表
展采合宫用成於盛禮推恩列位首冒於徽章内省空
踈交深震慄(中謝/)伏念臣出於單族素乏異能遭㑹聖
辰襲承義訓肩隨羣士齒列具僚始更郡縣之勞遂玷
閨䑓之美雖慕盡公之節力自拔摩迄無髙衆之名可
<pb:KR4d0040_WYG_017-1b>
容稱道頃由邉𤨏進貳樞庭復參丞弼之司旋總㡬㣲
之務固已任踰才表榮出望涯十七物之珍羞居慙厚
賜三百囷之重祿坐愧素餐雖僶俛以自安常忸怩而
内訟屬國家講求闊典祗紹明禋幸千載之親逄叨一
時之榮&KR0026;伏遇尊號皇帝陛下天𠂻廣覆聖道兼容不
専享於神休俾下覃於朝衆謂臣職當扈蹕禮與執膰
曲矜孱陋之蹤猥被殊尤之澤位列元功之次邑增真
食之封事與志違名非徳稱惴如臨谷憂甚履氷豈可
<pb:KR4d0040_WYG_017-2a>
忽非據之災安無勞之賞俾衆庶有假人之議致朝廷
䝉含垢之羞熟自省循誠難膺克伏望俯矜危欵曲軫
睿慈特寢不貲之恩以全無似之質露誠獲允受賜益
深
　　　第二表
愚𠂻上列冀寢於殊恩睿志莫回必申於前命征營無
措兢戰失圖(中謝/)伏以陟配總章昔王之盛節追嚴廟
祏前載之美談唐虞著五府之文商周增重屋之制久兹
<pb:KR4d0040_WYG_017-2b>
曠絶未暇修明伏遇尊號皇帝陛下祗若天常寅恭祭
典謂五精之氣不可久契於神歡三祖之靈不可弗親
於宗祀若稽古訓濬發聖謨崑崙放玉帯之圖路寢采
康成之議八窗四戸屬象相依萬舞九成聲明具在臣
謬居機近忝助祼將庀徒護法駕之嚴負璽託屬車之
末奉汝上肅雝之慶無周南留滯之嗟其在蠢愚固為
榮幸不可復妄膺髙位叨竊寵名况七萃有暴露之勞
百司有供億之費欲加之賞宜用為先臣祿秩已豐勤
<pb:KR4d0040_WYG_017-3a>
劬至薄豈可復膺褒進以重愆尤伏惟天鑒崇髙下垂
燭察物誠精至庶獲感通
　　　為龐相公謝眀堂禮成轉官表
叨榮過厚揣分非宜制命益嚴懇辭不獲(中謝/)伏念臣
顓愚無術孤陋寡徒起家衡茅致位機近此皆出於天
幸斷自宸知非才伎過絶於人豈朋援隂為之地是以
每循涯知止以寵為憂獲一官若負譴訶進一位若懷
疾眚非敢厭薄髙爵希慕虛名誠以居三府之崇賛萬
<pb:KR4d0040_WYG_017-3b>
機之大乆留不去妨廢實多况祿厚者衆之所趨勢尤
者人之所疾不獨力綿任重失職是虞亦將智淺跡單
處躬可畏方自謀於遜避以深逺於譏嫌豈謂伏遇尊
號皇帝陛下濬發清𠂻述修盛禮合祛天地之祀嚴配
祖宗之靈茂典既成鴻私勞洽謂臣屬當扈從與在駿
奔疇其執事之勞均以受釐之慶遷地官之亞列增帝
傅之寵名悉非庸虚所能堪稱是用力陳危欵冀寢殊
恩葵藿之心徒自傾而無隱雨露之澤非已降而可收
<pb:KR4d0040_WYG_017-4a>
雖祗徇於詔文實内慙於靈府敢不益堅苦節愈厲樸
忠當官而行蹈水火而無避惟力是視竭筋骨以為期
　　　為文相公謝賜神道碑文表
命發宸庭文成禁署澤加存歿榮動邇遐(中謝/)竊以金
石之傳乆而彌茂風樹之感貴而自悲諒知為子之心
咸有顯親之願伏念先臣䇿名休運接武辨朝陳力當
官服勤沒齒臣荷析薪之業紹作室之功雖資性甚愚
曾無肖似而義方未墜少逭譴尤伏遇尊號皇帝陛下
<pb:KR4d0040_WYG_017-4b>
過聴菲才遽加大任寘彼官師之首列於丞弼之司非
藉世榮曷膺國寵頃以嵗時得卜宅兆圖新將論譔於
豐碑用表章於大隧豈意睿明曲照優渥㳫臻䊸彼神
翰掲諸螭首仍詔代言之職直書傳信之辭著琬琰以
無忘與松楸而並列聲光不朽永䝉庇於昆孫精爽有
知潜拜嘉於幽壤荷恩益腆撫已知輕且身體𩬊膚皆
仰資於顧復而股肱心膂敢有愛於生成未識津涯徒
知涕泗
<pb:KR4d0040_WYG_017-5a>
　　　為文相公求退第二表
臣省躬甚眀揣分已熟非敢外&KR0918;以邀上知天恩留連
未見識察物意専慤期於感通(中謝/)伏念臣本以諸生
親逄盛世行能無出於萃類學術不際於㡬㣲所期觧
韋布之衣霑斗石之祿竭簿領之效免耕稼之勤安敢
企踵帝庭許身王佐伏遇尊號皇帝陛下嘉其木訥亮
以孤忠課於近小之功粗能稱旨役以煩縟之事不至
敗官乃謂榱桷之才可勝棟楹之任錡釡之器足兼鼎
<pb:KR4d0040_WYG_017-5b>
鼐之容逺自西州驟叨重柄躋宻地則不踰中宿參大
政則曾未期年遽越等夷直登佐弼靜言遭際熟察基
縁寧左右先為之容豈朋援隂為之地莫非睿鑒特振
寒蹤雖以草木之㣲猶知雨露之澤况於有識詎敢忘
恩豈欲違去旒扆之前逺離闕庭之外棄萬鍾之秩辭
四輔之崇顧以義不可留情有所廹大易存覆餗之戒
詩人著在梁之譏任重難勝位髙多懼雖人主含貸未
賜於譴訶有司因循不加於䋲治臣敢不捫心自愧顧
<pb:KR4d0040_WYG_017-6a>
影知非乗疵吝之未形保名迹而先退必使愆尤增積
謗讟流聞致陛下失終始之仁愚臣受逺邇之責非止
謀身之過抑亦負國之深是用寢食震驚夙宵悸慓視
金章於芒刺等黄閤於焦原苟未去身何能歉志伏望
燭臨危欵矜恤苦言聴避位於上司得保躬於㪚地博
求儁傑光輔休明則臣俯就下陳若獲九遷之喜出居
外職無殊三接之榮干冒冕旒不勝惓惓之至
　　　為龎相公讓官表
<pb:KR4d0040_WYG_017-6b>
恩出非常位遷不次内循空薄交集震驚(中謝/)臣識昧
疏通學非殫洽依憑時㑹叨假國靈荐更要劇之權遂
躋通顯之地陪侍帷幄參與機衡雖盡股肱之勞不遺
餘力訖無毫𩬊之效克厭衆心居常自思敢忘内訟方
且俟清閒之燕竭悃欵之私力辭宥宻之聨退祈冗散
之秩庶逭官責少息人言豈期志願未從寵光愈峻遽以
朽踈之質猥當佑弼之司承命以還措躬無所竊以緝
熈帝術寅亮國成翼戴萬機統和三極得人則羣生䝉
<pb:KR4d0040_WYG_017-7a>
福失職則百度乖方詎可妄居豈容濫授臣雖欲冒榮
不顧懷祿苟安儻衆庶責望之深誠朝廷倚毗之失是
用夙宵愧恧寤寐兢憂不知列鼎之榮恍若臨淵之懼
伏望尊號皇帝陛下俯從危款曲照孤蹤矜其驅策之
勤為日已乆察其避讓之固於心不欺俾祗服於舊官
特寢除於新命旁求雋徳式副輿情
　　　為龎相公再讓宰相表
需奏仰陳冀安於涯分綸言俯及未照於悃誠蹐地載
<pb:KR4d0040_WYG_017-7b>
驚履冰逾畏(中謝/)臣聞量能授職者人主之通術陳力
就列者臣下之令圖義或此違治何由立臣是以退居
深念申旦伏思竊惟佑弼之崇實繫安平之本總領衆
職鎮撫四夷下遂萬物之冝上序三光之統凡將圖任
豈易輕言至若黄霸循良朱博銳敏始為郡守皆號能
臣暨陟宰司遂隳盛譽或受嗤於鶡雀或召咎於鼔妖
豈前智而後愚盖任盈而量溢況臣空薄詎敢擬倫必
欲使用不違才舉無敗事則莫若委之藩服俾敷寛大
<pb:KR4d0040_WYG_017-8a>
之條寘以邉方得奉綏懷之畧庶㡬展效不敢憚勤儻
以服役有年居官無過不欲捐之草莽尚將留彼闕庭
則願且守故棲未遷佗職私自寧於宻地得時望於清
光忝幸已深感槩何極豈敢使巖廊曠位元鼎失和竊
貪一日之榮不虞四海之責伏望尊號皇帝陛下曲垂
矜恤靡賜勿遺察底裏之無欺全始終而可保特収渙
命俯徇愚𠂻少安據蒺之憂尚免在梁之刺内惟懇廹
期獲允俞
<pb:KR4d0040_WYG_017-8b>
　　　為龎相公謝官表
荷恩逾分瀝懇敷言成命莫回愧顔無寄(中謝/)伏念臣
賦能甚薄探道未深習詩禮以為儒師法令而補吏適
際亨嘉之㑹誤膺濬哲之知亟陟顯塗荐膺煩使監邉
則盡護羣師侍幄則恊賛萬㣲宻邇清光訏謨基命固
已任逾器表榮溢望涯居無終日之間少忘素餐之責
何意天恩横被宸睠曲成猥掄樗液之才専委棟隆之
任靡由階漸遽爾直登冠冊府之華資總史臣之善志
<pb:KR4d0040_WYG_017-9a>
翻經演法進律加田甫聞出綍之言殆失措躬之地力
陳丹悃仰黷䆳旒雖堅不奪之誠難變已行之令威顔
甚邇私願莫從俯僂若驚徜徉自失此盖伏遇尊號皇
帝陛下用人道廣愛物義深不求純備之功姑委燮調
之職爰從隗始俾奉蕭規敢不祓飾厥心耀明其志識
慮所及不敢顧私筋力可任期於盡瘁小助緝熈之化
仰酬覆燾之仁
　　　為文相公許州謝上表
<pb:KR4d0040_WYG_017-9b>
避辭公鼎雖弛負擔違離天閽倍深眷戀(中謝/)伏念臣
材非出類識不先㡬逄辰休嘉致位通顯謹司斥候亟
守於邉隅䖍布教條荐更於方鎮訖無聲迹可聳傳聞
伏遇尊號皇帝陛下明燭幽㣲仁霑䟽逖遽選掄於遐
服俾陪貳於中樞曾不浹旬遂參大政未能周嵗爰陟
上司念遭際之非常求比倫之盖寡雖濵隕越豈謝生
成是用杜僥倖之門窒竒衺之徑激揚㢘讓抑止浮華
苟有利於公家固不為於私計然而力非其任智實有
<pb:KR4d0040_WYG_017-10a>
涯羣心萬殊理難稱愜衆目環視動成詆訶紛如鋒矢
之衝浩若波濤之沸從之則懼傷國體違之則立致身
殃進退靡遑啓居無所屢以清閒之侍力陳退避之誠
盖揣分之甚詳恐敗官而為辱貴全終始不避顛危陛
下察其愚𠂻必非縁飾愍其孤迹易致怨憎俾述職於
近藩得免譏於尸祿仍進天官之秩復升殿幄之華禮
數甚優恩輝愈洽脫吕梁之險亟就安瀾去焦原之危
更遵夷路非曲叨於庇佑豈自信於保全惟許昌之奥
<pb:KR4d0040_WYG_017-10b>
區乃昆吾之故壤土毛豐衍民齒夥繁敢不致在拊循
勤加訓𨗳奉承寛大之詔期臻富庶之風少副憂勤茲
為報效
　　　為滑州張龍圖賀章獻章懿皇后袝廟表
聖心追逺思慕慈親陟配禰宫順成大禮(中謝/)伏以章
獻明肅皇后輔佐先朝敷明隂教𨗳揚末命鎮綏大業
章懿皇后淑慎在躬受天元祉茂育聖神光啓丕祚而
猶分祀閟宫未登太室尊號皇帝陛下濬發孝思㳂情
<pb:KR4d0040_WYG_017-11a>
著制采開元之令典講國家之故事㳙選嘉辰咸升配
侑述祖宗之志成母后之尊允所謂道隆列辟法垂後
世禮行於宗廟孝通乎神眀日月所臨霜露所墜抃手
蹈足小大同之況臣任居藩垣職參臺閣欣豫之志倍
億等夷官守所拘不獲奔詣闕庭稱慶
　　　謝中冬衣襖表
祗荷寵光心顔無措(中謝/)恭惟皇帝陛下皇仁溥洽衣
被九圍軫念祁寒寵錫嘉服臣雖無似䝉澤猶均濫承
<pb:KR4d0040_WYG_017-11b>
安燠之榮空慙不稱之責無任感恩激切之至
　　　進交趾獻竒獸賦表(嘉祐八年九/月初三日上)
臣光言今月二十五日有詔詣崇政殿觀交州所獻異
獸曰麒麟者臣愚不學不足以識異物竊以麟瑞獸也
曠世而不可覿其於經有名而無形傳記有形而去聖
乆逺衆說紛揉自非聖人莫能識其真況承學之臣固
不能决其是非也臣光(中謝/)竊以王者道盛徳至格于
神明則有仁獸不召而自至不羈而自馴此其所以為
<pb:KR4d0040_WYG_017-12a>
瑞也今是獸也生於遐荒拘之檻櫝載之方舟輿曵萬
里致於闕庭形質詭異不應經傳真偽之間未易究測
儻其真也則非自然而来設其偽也徒為逺夷所笑殆
非所以發揚聖朝之光輝補益治平之實效也旅獒曰
不作無益害有益功乃成不貴異物賤用物民乃足犬
馬非其土性不畜珎禽竒獸不育于國不寳逺物則逺
人格所寳惟賢則邇人安臣竊以為宜延見使者賚之
金帛賜以詔書嘉答其意歸其麒麟使復故壤然後登
<pb:KR4d0040_WYG_017-12b>
俊傑之才修政治之實使家給人足禮興樂行四夷賔
服天瑞自至以遵旅獒之意不亦盛乎臣不勝憤悱謹
述交趾獻竒獸賦一篇奉表投進以聞
　　　進瞻彼南山詩表
臣光言臣聞天尊地卑道之常也而乾下坤上謂之㤗
豈非陽不下隂則無以行其施君不交臣則無以得其
心是以詩人歌頌其君之徳多稱飲食飫燕之豐鐘鼔
筦磬之樂車服旌旂之盛幣帛錫予之多盖以君臣兄
<pb:KR4d0040_WYG_017-13a>
弟朋友之際舍此無以相交也雖然人君不以誠心加
之則此四者雖美無益也故鹿鳴曰我有㫖酒以燕樂
嘉賔之心彤弓曰我有嘉賔中心貺之此言君臣之恩
不由外来也(中謝/)伏見體天法道欽文聰武聖神孝徳
皇帝陛下以十二月二十三日二十七日再幸天章閣
悉召宰輔侍從之臣徧觀瑞物及先帝御書御集又幸
寳文閣親為飛白書并御墨紙筆以賜羣臣又賦詩命
羣臣屬和又幸羣玉殿置酒作樂比暮而罷其酒醪殽
<pb:KR4d0040_WYG_017-13b>
䔩羅花金器多出禁中於二十七日仍面諭羣臣以前
日之燕辦於造次未盡朕心故欲重與卿等為樂今天
下方無事毋惜盡醉以稱朕意是日凡為燕之具又加
厚於前其所以勞徕存撫羣臣莫非出於陛下之志者
是以羣臣膏沐寵光被服徳音熏蒸條鬯浹於肌膚淪
於骨髓固不待飲食而先醉飽矣退而詠歌聖徳流布
四方聞者無不咨嗟歎息以為陛下之於羣臣可為無
負而羣臣實負陛下多矣苟有可以死於其職補益萬
<pb:KR4d0040_WYG_017-14a>
分莫敢愛也(中謝/)竊以羣臣前後受陛下爵位廪祿饗
燕賜予固已多矣未有如今日之歡欣感激深厚切至
上下如一者其故何哉此非外物豐衍所能致也正由
陛下加之誠心而已矣陛下方將推廣此心以被天下
至於朝廷之政進賢退不肖賞善罰惡無不盡誠以求
之臣見四海之内如殿堂之上無不沈酣於茂恩饜飫
於盛徳矣不勝鼓舞抃蹈之至謹成瞻彼南山詩七章
隨表上進文采鄙野不自揣度羞汚盛時伏惟陛下察
<pb:KR4d0040_WYG_017-14b>
其狂簡而裁其罪罰焉
　　　進古文孝經指觧表(嘉祐元年作/)
臣光言臣聞聖人之徳莫加於孝猶江河之有源草木
之有本源逺則流大本固則葉繁是以由古及今臣畜
四海未有孝不先隆而能宣昭功化者也(中謝/)伏惟尊
號皇帝陛下純孝之性發於自然動靜云為必咨訓典
起居出入不忘先烈以為滁州者太祖皇帝所以禽馘
姦桀肇開王迹并州者太宗皇帝所以芟夷僣亂混一
<pb:KR4d0040_WYG_017-15a>
九圍澶州者真宗皇帝所以攘却貪殘億寧華夏皆大
勲懿業威靈所存遂命有司分建原廟圖繢聖容躬題
扁榜嚴奉之禮備盡恭勤羽衛供帳率從豐衍茲有以
見陛下尊顯祖宗之意無不至矣經曰愛敬盡於事親
而徳教加於百姓形于四海夫以陛下天授之資愛敬
之志而又念夫百官者祖宗之百官不可以私非其人
府庫者祖宗之府庫不可以賞非其功法令者祖宗之
法令不可以罰非其罪慎之重之益自儆戒如是則為
<pb:KR4d0040_WYG_017-15b>
無不成求無不給榮名之彰炳如日月基緒之固巍如
㤗山黎民乂安四夷懷服草木禽魚靡不茂豫此誠孝
徳之極致也臣愚幸得補文館之缺以經史為職竊覩
祕閣所藏古文孝經先秦舊書傳注遺逸孤學堙㣲不
絶如綫是以不自揆量妄以所聞為之指觧雖才識褊
淺無能發明庶㡬因聖人之言得少闗省覽則糞土之
臣榮願足矣其古文孝經指觧一巻謹隨表奉進以聞
　　　進通志表
<pb:KR4d0040_WYG_017-16a>
臣光言臣聞治亂之原古今同體載在方冊不可不思
(中謝/)臣少好史學病其煩冗常欲刪取其要為編年一
書力薄道悠久而未就今茲伏遇皇帝陛下丕承基緒
留意藝文開延儒臣講求古訓臣有先所述通志八卷
起周威烈王二十三年盡秦二世三年史記之外參以
佗書於七國興亡之迹大畧可見文理迃疏無足觀采
不敢自匿謹繕寫隨表上進
　　　謝二股河北流已閉賜奨諭勅書并對衣金帯
<pb:KR4d0040_WYG_017-16b>
　　　　鞍轡馬表
聖言優渥寵錫便蕃顧循無勞何以堪稱(中謝/)竊以去
秋積雨河决棗強朝廷憂勞憫茲昏墊臣祗奉明詔相
視所詢采衆言聞逹天聴捨短收長率由聖志處決利
害昭晰如神今流勢東折徑趨渤碣恩冀西北公私安
堵斯皆上帝儲休明主獨斷勞心建䇿則有當官之人
勠力奏功則有執役之士臣進無運籌之智退無負薪
之勤曾何施為膺茲貺賚辭之則渉於偽慢受之則實
<pb:KR4d0040_WYG_017-17a>
為尸素有靦靣目無地自容臣性雖頑愚靈於草木䝉
被天地敢忘報效唯期竭忠庶禆萬一
　　　賀皇子降生表
伏以熊羆之兆載於詩雅弓韣之祥著諸典禮盖以保
育黎元莫茲為大本支既茂基祚益安是故百男昌而
周興五宗强而漢熾隆替之源古今一揆(中謝/)伏惟尊
號皇帝陛下純孝奉先逺猷垂世錫類之祉久屬羣心
皇穹降休誕啓茂緒蓬矢遵吉牢脩具儀斯實宗廟眷
<pb:KR4d0040_WYG_017-17b>
佑之靈衆庶無疆之福窮河際海聲教所霑儻曰有心
率知相慶况臣職叨近署位備列藩竊聆嘉喜奚勝踊
躍官守有繫阻逺闕庭臣無任瞻天望聖蹈舞屏營之
至
　　　賀皇子(昕/)建節表
封建本支光隆基祚王室增維城之固萬方有磐石之
安(中謝/)恭惟皇帝陛下仁被海㝢道合天𠂻膺受純禧
誕錫元胄采古昔之令典考今茲之盛務爰立藩邸恢
<pb:KR4d0040_WYG_017-18a>
建宏規假節秉鉞習以戎律赤舄衮衣崇其儀望苴茅
胙土訓以政治明尊尚親資忠移孝一舉而善衆美具
該斯實堂構之逺謀黎民之隆福也臣述職外方傳
聞嘉喜不勝抃蹈激切之至
　　　謝賜資治通鑑序表
臣光言伏䝉聖恩令臣讀所修資治通鑑仍面賜御製
御書序一篇者臣性識駑鈍學問空淺偶自㓜齡粗渉
羣史常欲芟去蕪雜發揮精儁窮探治亂之迹上助聖
<pb:KR4d0040_WYG_017-18b>
明之鑒功大力薄任重道悠徒懷寸心行將白首伏遇
先皇帝若稽古道博采㣲言俾摭舊聞遂伸㣲志尚方
紙墨分於奏御之餘内閣圖書從其假借之便未遑汗
簡已泣遺弓陛下祗服駿命丕承前烈臣以屬槀有緒
不可不成受詔所為不敢不上銓次無法牴牾實多仰
汚覽觀伏湏罪戾豈謂皇帝陛下赦其狂簡賞其専勤
思所以旌異於佗書焜燿於羣下特發殊恩不用常例
屬當勸講之始俾參經史之末迨此清閒命之進讀而
<pb:KR4d0040_WYG_017-19a>
又序其本原冠於篇帙發言為典肆筆成書炳蔚互變
如虎豹之明灝噩無涯逾商周之盛况復襃貶是非古
人有所未至造端立意愚臣不能自言陛下一賜指陳
渙然冰釋至於博而得其要簡而周於事典刑之總㑹
冊牘之淵林臣實何人克堪此語若乃嘉文宣以作則
授正觀而為師兹實生民之福豈伊㣲臣之幸(中謝/)竊
以周之南董漢之遷固皆推髙一時播美千載未有親
屈帝文特紆宸翰曲䝉奬飾大振輝光如臣樸&KR0554;小才
<pb:KR4d0040_WYG_017-19b>
固非先賢之比便蕃茂澤獨専後世之榮退自揣循殆
無容措遂使螢燐末照依日月以永存草木常名附天
地而不朽臣不任懇款之至
　　　知永興軍謝上表
荷恩至重任責尤深循撫吏民敷宣詔令(中謝/)臣識慮
闇淺規為闊踈唯知愚忠屢貢狂直奉事三世操守一
心間以齒𩬊寢衰疾疹交集曾靡論思之效乆汚侍從
之班既無補於本朝祈自安於散地不圖睿澤更委名
<pb:KR4d0040_WYG_017-20a>
都雖要重之權自知不稱而煩劇之地難以固辭受命以還
措躬無所朅來就道甫爾到官惟此咸秦昔為畿甸山川美
秀土地膏腴論其平時誠為樂土在於今日適值凶年經夏
亢陽苗青乾而不秀涉秋淫雨穂腐黑而無收廪食一空家
乏盖藏之粟襁負相屬道有流離之人老弱懐溝壑之憂姦
猾蓄萑蒲之志正宜安静不可動揺譬諸烹魚勿煩擾則免
於糜爛如彼種木任生殖則自然蕃滋謹當策勵疲駑彫磨
朽鈍智力所及勤瘁無辭雖復失位危身終不病民負國庶
<pb:KR4d0040_WYG_017-20b>
幾小補用答大恩臣無任戴天荷聖激切屏營之至
　　遺表(元豐五年秋吾苦語澁疑為中風之候恐朝夕疾作/猝然不救乃豫作遺表自書之常置臥内俟且死以)
　　　　(授范堯夫范夢得使上之八年三月五日宫車晏駕/此表無用留以示子孫欲使知吾事君區區之心耳)
臣世受國恩常思補報但以性識愚戇不合聖心是以比年以
來屏居杜口不敢復言今衰疾日侵將填溝壑敢以平生忠懇
一達天聰庶幾陛下知臣無求於朝廷而未嘗忘國家也(中謝/)
伏惟皇帝陛下天縱睿哲燭物精敏踐祚以來鋭志求治圖任
奇傑恢張洪業得王安石委而信之不復疑貳聽其言從其計
<pb:KR4d0040_WYG_017-21a>
人有沮毁之者責而逐之雖周成王之信周公齊桓公之任管
仲燕昭王之倚樂毅蜀先主之託諸葛亮殆無以及斯乃不世
出之英主曠千載而難逢者也不幸所委不得其人安石既愚
且愎不知擇祖宗之令典合天下之嘉謀以啓迪聰明佐佑丕
烈乃足已自是謂古今之人皆莫已如有人與之同則喜與之
異則怒喜則數年之間援引登青雲怒則黜逐擯斥終身沈草
莱凡人之情誰不喜富貴而畏刑禍於是忠直逺屏姦䛕競進為
之腹心羽翼以干禄徼利遂使中外權要之任非其黨與不得處
<pb:KR4d0040_WYG_017-21b>
也深疾諫者過於仇讎嚴禁誹謗甚於盜賊然後逞其胸臆變亂
舊章興害除利捨是取非其尤病民傷國者畧舉四條其一曰青
苗錢分命使者誘以重賞强散息錢朘民求利取新償舊負債
嵗多官守空簿實無所獲貨重物輕公私兩困其二曰免役錢
縱富彊應役之人使家居自逸征貧弱不役之戸使流離轉死
凡農家所有不過糓帛與力自古賦役無出三者今皆不取専
責以錢錢非私家所鑄要須貿易外求豐嵗糓賤已自傷農又
迫於期限不得半價盡糶所收未能充數家之餱糧不暇更留
<pb:KR4d0040_WYG_017-22a>
若值凶年則又無糓可糶人人賣田無徃可售遂致殺
牛賣肉伐桑鬻薪来年生計安敢復議用此雇浮浪之
人以供百役使緩則為姦急則逃竄處事若此豈非倒
置其三曰保甲自唐募長征之兵賦農民糓帛以給其
衣糧農固已困矣今糓帛稅如故又使捨耕桑事戰陳
一身二任民何以堪又罷廵檢兵士及尉司弓手皆易
以保甲半月一代彼畎畝之民尚未能操弓挾矢已復
代去用此擒盗不亦難乎夫奪其衣食使無以為生是
<pb:KR4d0040_WYG_017-22b>
驅民為盜也使比屋習戰勸以官賞是教民為盜也又
撤去捕盜之人是縱民為盜也謀國如此果為利乎四
曰市易遣吏坐列販賣與細民爭利下至菜果油麵駔
儈所得皆㩁而奪之使道路怨嗟逺近羞笑商旅不行
酒稅虧損奪彼與此得少失多又稱貸於民恣其所取
使無頼子弟得醉飽之資在家父兄受督責之苦傾貲
破産十有五六凡此四者皆逆人情違物理天下非之
莫之肯從安石乃以峻法驅之彼十惡盜賊累更赦令
<pb:KR4d0040_WYG_017-23a>
猶得寛除獨違新法者不以赦降去官原免是其所犯
重於十惡盜賊也安石苟欲遂其狠心無顧治體此其
厲階至今為梗也又有姦詐之臣如种諤薛向王韶李
憲王中正之徒行險徼幸懷諼罔上輕動干戈妄擾蠻
夷夫兵者國之大事廢興存亡於是乎在而諤等苟營
一身之官賞不顧百姓之死亡國家之利病輕慮淺謀
發於造次深入自潰僅同兒戯使兵夫數十萬暴骸於
曠野資仗巨億弃捐於異域昔王恢為馬邑之謀單于
<pb:KR4d0040_WYG_017-23b>
覺之遁去時漢軍無所失亡但無功耳武帝猶以為不
誅恢無以謝天下今潰敗失亡狼籍如此而建議行師
之人晏然若無愧畏或更䝉寵任竊見國家至仁重惜
人命諸州論囚有法應流而誤入死者舉州官吏皆坐
停廢柰何使數十萬人無罪就死反無所坐乎此所以
使狂躁貪冒之人競為甞試之說而無所懲艾者也若
舉事屢如此其於國家豈可不憂乎臣聞堂上不□則
郊草不瞻曠芸是以古聖王之治天下必先内而後外
<pb:KR4d0040_WYG_017-24a>
安近以服逺故書曰帝乃誕敷文徳七旬有苖格詩云
王猷允塞徐方既来下至齊桓晋文亦先富教其民然
後用之陛下何不視今日朝廷之政治何如羣臣之智
能何如百姓之富樂何如士卒之精銳何如乃遽從事
於四夷也臣所惜者以陛下之聖眀不師虞舜周宣之
徳反慕秦皇漢武之所為借使能踰葱嶺絶大漠鏖臯
蘭焚龍庭又何足貴哉自古人主喜於用兵疲弊百姓
致内盜蠭起或外㓂覬覦者多矣申屠剛曰未至豫言
<pb:KR4d0040_WYG_017-24b>
固常為虚及其已至又無所及必若待四方糜沸如秦
漢隋唐之季然後悔之固已晚矣夫諫爭之臣人主之
耳目也安可一日無之書曰若跣弗視地厥足用傷設
有人閉目塞耳跣而疾趨前遇險阻安有不顛躓者哉
臣竊見十年以来天下以言為諱大臣偷安於祿位小
臣苟免於罪戾閭閻之民憔悴困窮無所控告宗廟社
稷危於累卵可為寒心人無賢愚貴賤莫不知之而訖
無一人敢發口言者陛下深居九重徒日聞䛕臣之言
<pb:KR4d0040_WYG_017-25a>
以為天下家給人足太平之功十已八九成矣臣是以
不勝憤懣為陛下忍死言之庶㡬陛下覽其垂盡之辭
察其願忠之志廓然發日月之明毅然奮乾剛之斷悔
既徃之失収將来之福登進忠直黜逺佞邪審黄𩬊之
可任寤諞言之難信罷苖役廢保甲以寛農民除市易
絶稱貸以恵工商斥退聚斂之臣褒顯循良之吏禁約
邉將不使貪功而危國制抑近習不使握兵而兆亂除
苛察之法以隆易簡之政變刻薄之俗以復敦樸之化
<pb:KR4d0040_WYG_017-25b>
使衆庶安農桑士卒保首領宗社永安傳祚無窮則臣
沒勝於存死榮於生瞑目九泉無所復恨矣臣不勝瞻
天戀聖之至
　　　慰太皇太后上仙表
臣今月二十三日蒙西京宣示二十日太皇太后遺誥
者旻天降禍仙馭上賔奉訃哀惶㒺知所措伏以太皇
太后作配仁祖聴政英朝洪基所以固安景命由其保
祐風化形於海内徳澤結於民心宜永享東朝之尊長
<pb:KR4d0040_WYG_017-26a>
膺天下之養而中夀未至大期有終哀纒兩宫痛浹萬
宇恭惟皇帝陛下孝心罔極號慕難居瞻内寢以如存
追慈顔而靡及伏望上為宗廟之重下庇烝民之生少
抑聖情俯就中制臣忝列侍從不獲奔赴闕庭瞻望宸極
　　　謝提舉崇福宫表
臣光言伏奉勅命宜令再任提舉西京崇福宫者囊奏
上陳始虞報罷黈聰垂徳亟沐頒恩祗荷寛優伏增兢
悸伏念臣器非適用學不知方被遇三朝忝塵二禁䊸
<pb:KR4d0040_WYG_017-26b>
天光之顧問侍經席之從容亦甞委總憲司訖無報稱
擢陪樞府不敢叨居剖竹雍都蔑聞於治效分臺洛邑
幸養於沉痾仍再領於祠庭遂十更於嵗籥頃自受命
先帝俾刋舊聞逮陛下之纉圖發徳音而繼至而臣𢹂
槀在外奏篇未經盖簡冊之浩繁致嵗時之淹久雖官
守無事慙四體之不勤而史學紬書實寸隂之是惜懼
先溝壑以負恩私乆去班行顧其佗而無補坐糜禄廪
嘗自訟而靡遑尚或無厭復求自便輒披私懇輕冒宸
<pb:KR4d0040_WYG_017-27a>
嚴豈謂皇帝陛下大徳包荒至明燭逺罔責再三之瀆
曲垂開可之私盖特出於異恩故不拘於盡法乾坤至
大雖萬物皆遂其生雨露新霑或一夫獨被其澤惟顓
愚之無狀容僥倖以兹多臣敢不深戒宴安祗勤夙夜
畢精撰述圖報生成
　　　進資治通鑑表
臣光言先奉勅編集厯代君臣事迹又奉聖㫖賜名資
治通鑑今已了畢者伏念臣性識愚魯學術荒疏凡百
<pb:KR4d0040_WYG_017-27b>
事為皆出人下獨於前史粗甞盡心自㓜至老嗜之不
厭每患遷固以来文字繁多自布衣之士讀之不徧况
於人主日有萬機何暇周覽臣常不自揆欲刪削冗長
舉撮機要専取闗國家興衰繫生民休戚善可為法惡
可為戒者為編年一書使先後有倫精粗不雜私家力
薄無由可成伏遇英宗皇帝資睿智之性敷文眀之治
思厯覽古事用恢張大猷爰詔下臣俾之編集臣夙昔
所願一朝獲伸踊躍奉承惟懼不稱先帝仍命自選辟
<pb:KR4d0040_WYG_017-28a>
官屬於崇文院置局許借龍圖天章閣三館秘閣書籍
賜以御書筆墨繒帛及御前錢以供果餌以内臣為承
受眷遇之榮近臣莫及不幸書未進御先帝違弃羣臣
陛下紹膺大統欽承先志寵以冠序錫之嘉名每開經
筵常令進讀臣雖頑愚荷兩朝知待如此甚厚隕身喪
元未足報塞苟智力所及豈敢有遺㑹差知永興軍以
衰疾不任治劇乞就冗官陛下俯從所欲曲賜容養差
判西京留司御史臺及提舉嵩山崇福宫前後六任仍
<pb:KR4d0040_WYG_017-28b>
聴以書局自隨給之祿秩不責職業臣既無佗事得以
研精極慮窮竭所有日力不足繼之以夜徧閱舊史旁
采小說簡牘盈積浩如煙海抉擿幽隠校計毫釐上起
戰國下終五代凡一千三百六十二年修成二百九十
四巻又畧舉事目年經國緯以備檢尋為目錄三十巻
又參考羣書評其同異俾歸一塗為考異三十巻合三
百五十四巻自治平開局迨今始成嵗月淹久其間牴
牾不敢自保罪負之重固無所逃(中謝/)重念臣違離闕
<pb:KR4d0040_WYG_017-29a>
庭十有五年雖身處于外區區之心朝夕寤寐何嘗不
在陛下之左右顧以駑蹇無施而可是以専事鉛槧用
酬大恩庶竭涓塵少禆海嶽臣今筋骸癯瘁目視昏近
齒牙無㡬神識衰耗目前所為旋踵遺忘臣之精力盡
於此書伏望陛下寛其妄作之誅察其願忠之意以清
閒之燕時賜省覽監前世之興衰考當今之得失嘉善
矜惡取是捨非足以懋稽古之盛徳躋無前之至治俾
四海羣生咸蒙其福則臣雖委骨九泉志願永畢矣
<pb:KR4d0040_WYG_017-29b>
　　　賀立皇太子表
臣光言伏覩制書節文皇太子延安郡王傭可立為皇
太子仍賜名煦者主器惟長立邦家之基錫命以時為
社稷之福(中謝/)竊以天意與子人情愛親三王以来百
世不易伏惟皇帝陛下光紹前烈濬發逺猷仰尊宗廟
之嚴俯眷烝民之重寵建上嗣誕告多方離日昭布於
重光震雷何啻於百里封畛之内聲教所覃凡有識知
孰不鼔舞况臣叨居近列夙受大恩喜聞徽音逺踰庶
<pb:KR4d0040_WYG_017-30a>
品
　　　元豐八年三月奔國喪太皇太后遣入内供奉
　　　　官梁惟簡宣諭
邦家不幸大行升遐嗣君冲㓜同攝國政公厯事累朝
忠亮顯著毋惜奏章賛予不逮
　　　謝宣諭表(元豐八年三月/二十三日上)
臣光言今月二十二日入内供奉官梁惟簡傳太皇太
后陛下宣諭以臣厯事累朝令毋惜奏章者(中謝/)臣文
<pb:KR4d0040_WYG_017-30b>
學政事一無所長䝉仁宗皇帝擢寘侍臣英宗皇帝引
為學士大行皇帝初登宸極召入翰林繼處憲臺又承
人乏俾貳樞府臣荷累聖大恩無以為報惟竭惷愚時
進狂瞽秪知推誠不識忌諱每荷矜容未甞譴黜屬者
大行皇帝遘疾彌留深惟萬㡬之重請陛下權同處分
上天降禍奄及大故陛下建立聖嗣綏寧中外民物咸
若神祗恊從此皆陛下之淵謀羣生之厚幸臣以進懷
先帝盛徳奔赴闕庭上欲一望梓宫少展臣子之哀誠
<pb:KR4d0040_WYG_017-31a>
即退歸洛邑復就冗官不意陛下過有聴采特降中使
曲加奬飾待以耆舊許之盡言臣聞商書曰木從䋲則
正后從諌則聖后克聖臣不命其承陛下實有聖徳知
所先務聴政之初首開言路臣本何人齒𩬊衰朽精力
昏耗有何才識克堪兹任但冀天下之士由此識陛下
之心嘉言響應正論輻凑民間疾苦何患不聞國家紀
綱何患不治斯乃宗廟社稷之靈四海羣生之福豈伊
㣲臣獨為慶幸
<pb:KR4d0040_WYG_017-31b>
　　　謝門下侍郎表
臣光言近上表辭免新除門下侍郎恩命伏奉批答不
允者母慈臨御嗣聖亮隂登進弼臣眷求舊物才非稱
任辭不獲從(中謝/)伏念臣出自諸生幸承素業守泥古
之朴學乏經世之逺猷逮事仁皇備員諌省容逆鱗之
愚直無補衮之嘉謀㑹英祖之纂承進河圖之近宻最
膺異禮深亮孤忠及先皇即政之初被内相代言之命
委司天憲擢貳樞鈞終獲遂於懇辭盖曲成於志守而
<pb:KR4d0040_WYG_017-32a>
臣㳙埃㒺效精力早衰出守無能分臺得請留連祠館
荏苒嵗華不圖仙駕之升永絶清光之望伏遇皇帝陛
下丕承洪緒寅御中區訪落之謀亟先於羣辟賜還之
詔屢出於中宸起於林壑之中處以廟堂之上矧今始
初政事綏靖邦家四方翹首以向風萬姓傾心而聴上
斯乃君臣儆懼之日宗社安危之機必得非常之才以
濟維新之治臣避命弗獲居寵為憂謹當承元首之明
竭股肱之力庶圖薄效仰答鴻私臣無任戴天荷聖激
<pb:KR4d0040_WYG_017-32b>
切屏營之至
　　　上皇帝謝賜生日禮物表
臣光言伏蒙聖恩以臣生日特降詔書賜臣米麵羊酒
者使車傳命宸檢頒恩乃眷㣲生特推異數(中謝/)伏念
臣本由孤進厯事先朝屬睿哲之統臨承賛襄之乏使
無嘉謀之云補有素食之深譏適當生育之辰倍切劬
勞之感累茵列鼎思負米以難追立身揚名在顯親而
何有敢煩君賜下逮家庭雖邦禮之有常在臣愚而曷
<pb:KR4d0040_WYG_017-33a>
稱此盖伏遇皇帝陛下寵優近列仁育羣生隆餼廪之
多儀廣雲天之麗澤先事後得顧慙錫與之榮移孝為
忠誓竭糜捐之節
　　　上太皇太后謝賜生日禮物表
臣光言伏䝉聖慈以臣生日特降詔書賜臣米麵羊酒
者至仁垂眷多物分頒拜賜惟優汗顔有靦(中謝/)伏念
臣器能淺陋術學迃踈仰膺簡注之隆進備弼諧之職
適及始生之旦復叨厚下之恩及飬無因感劬勞於兹
<pb:KR4d0040_WYG_017-33b>
日致禮有秩䝉慶澤以自天此盖伏遇太皇太后陛下
坤厚兼容母慈廣被重近司之責任推異數以勸官特
加餼廪之儀以示寵光之渥所生無忝敢忘夙夜之勤
来事可為益圖忠義之報
　　　上皇帝辭免正議大夫表
臣光言伏奉制命特授臣正議大夫者中天霈澤近輔
書勞亦及罔功豈宜虚受(中謝/)伏念臣素無佗技唯繫
孤忠誤䝉累聖之知寢服近僚之列頃因人乏進貳宰
<pb:KR4d0040_WYG_017-34a>
司先帝審訓羣臣靡預誓言之末陛下嗣膺大寳曾無
翊戴之勤豈弗畏於名言詎敢當於懋寵矧乃方任人
而立政惟即命以記功將深戒於官師宜先從於近始
伏望皇帝陛下慎司名器申勸臣鄰收出綍之過恩亮
循墻之愚懇爵惟馭貴免上累於至公賞必及勞盖率
由於舊典
　　　上太皇太后辭免正議大夫表
人惟圖舊賞貴及勞義所當辭情難冒處(中謝/)伏念臣
<pb:KR4d0040_WYG_017-34b>
早縁末學被遇累朝乏稽古之令猷無致君之逺業入
陪經幄乆親日月之光出領祠宫實荷雲天之庇㑹慈
宸之御極登嗣聖以承祧徒膺乏使之求進預同寅之
列屬寵褒於近弼特序進於文階顧無横草之勤均被
出綸之渥輿情共駭内忪靡遑伏望太皇太后陛下洪
造聴卑至明燭隠慎守馭臣之柄無輕出器之名昭示
大公輟已行之成命少安愚分息被已之深譏
　　　上皇帝謝轉正議大夫表
<pb:KR4d0040_WYG_017-35a>
臣光言伏奉告命授臣正議大夫上表辭免奉批答不
允仍斷来章者離明繼照兊澤旁流祗受已還震惶無
措(中謝/)臣聞以資詔爵則民興忠誼眡功為賞則下絶
覬覦故徳盛者其位隆力勤者其報厚勸沮斯在授受
靡虚伏念臣學不適時才非經世謬塵近列最後諸臣
辱體貎之兼隆竭股肱而無補屬舉懋官之典咸疇衛
上之方績用蔑聞褒章誤及雖危誠之備列終成命之
莫回居寵無名在顔有靦此盖伏遇皇帝陛下馭臣惟
<pb:KR4d0040_WYG_017-35b>
禮厚下以仁優其進等之恩責以致身之節乾坤至大
均覆載以不遺日月無私委照臨而盡及永圖報塞唯
&KR0654;糜捐
　　　上太皇太后謝轉正議大夫表
明綸誤及渙汗難收弗獲懇辭終慙冒處(中謝/)伏念臣
自陪機政無補聖猷雖夙夜以自强惟事功之匪立每
流年之是惜加衰疾之所嬰敢以瘝官復當懋賞是以
歴陳故實備述悃誠荐奉詔音兩紆使節對天威之咫
<pb:KR4d0040_WYG_017-36a>
尺煩睿訓之丁寧循走無從强顔祗受此盖伏遇太皇
太后陛下至仁勤施大徳兼容推均一於鳲鳩昭忠厚
於行葦體乾坤之覆育品物不遺並日月以照臨光明
下濟誓殫駑力仰答鴻恩
　　　謝起居減拜表
臣光言伏准閤門告報今月十四日内降以臣與吕公
著近各推恩轉官所有將来正謝特令兩拜起居餘免
舞蹈仍於執政官班次後别作一班及自今後凡遇前
<pb:KR4d0040_WYG_017-36b>
殿應于大起居特令别作一班止兩拜起居恩出非常
禮加異數優假太過慙負愈深(中謝/)臣猥以𤨏才預聞
機政去春以後疾疹屢生入冬以来飲食漸少迨茲嵗
序之首頓覺筋力之衰拜起絶艱朝請殆廢内惟恩紀
之重天地所不能踰退思績效之㣲絲毫未嘗有立欲
避位則為罪益大欲就列則强力不前朝夕為衆目所
觀啓處無措躬之地敢謂皇帝陛下太皇太后陛下仁
霑枯朽明燭幽㣲特虧著定之儀曲遂形骸之便臣詢
<pb:KR4d0040_WYG_017-37a>
諸故老或謂有舊章然彼皆位躋宰輔之崇徳著耆眀
之美豈臣么麽所敢比方欲辭則實所不支欲受則自
知非分踧踖心悸戰兢汗流惟仰賴於寵靈冀有瘳於
藥物病庶遄已禮得如初期於竭忠不敢愛死
　　　奏彈王安石表
熈寧三年御史中丞光等累次全臺上疏叅知政事王
安石不合妄生姦詐熒惑聖聰及公亮等各務依違未
曾辨正乞眀其罪不䝉施行竊以易喻履霜示為君制
<pb:KR4d0040_WYG_017-37b>
臣之術書戒作福眀凶國害家之常易書之義其知㡬
乎君子見㡬不俟終日是以自古君無過失而臣不姦
欺盖知其㡬而遏其端也伏遇陛下即位以来日慎一
日聞過則喜從諌如流四方翹企以望太平萬俗謳謡
而陶羙化其以用安石為相斯見陛下焦中心而求治
急先務以濟時者也而安石備政府必當輔國以伊周
之道致時為堯舜之民發政施仁俾合輿意而安石首
倡邪術欲生亂階違法易常輕革朝典學非言偽王制
<pb:KR4d0040_WYG_017-38a>
所誅非曰良臣是為民賊而又牽合衰世文飾姦言徒
有嗇夫之辨談拒塞爭臣之正論加以朋黨鱗集親舊
星攅式備近畿或居重任窺伺神器専制福威人心動
揺天下驚駭苟陛下不遏其端則安石為禍不小夫書
易之戒正急於斯且陛下以安石有師保之尊故舊之
恩俾為相臣使預政事昔漢尊桓榮徒聞設几燕貴鄒
衍惟見築宫豈有俾居顯重而妄使改為若不正其罪
惡亦難以順乎衆意臣職居御史身為諌官非不能希
<pb:KR4d0040_WYG_017-38b>
意苟合以求寵榮盖以立君朝者當勵已以去邪食君
祿者必輕身而為國臣之與安石猶冰炭之不可共器
若寒暑之不可同時是以屢犯天顔輒陳狂瞽心既為
國寧復愛身苟今日蒙鈇鉞之誅勝異日死賊臣之手
伏願陛下獨&KR0108;乾剛専行夬決一遵祖憲無用邪謀誅
逐亂臣延納正士上以順皇太后之意下以慰億兆人
之心則臣等退就誅戮亦所甘心
　　　謝賜銀絹表
<pb:KR4d0040_WYG_017-39a>
臣光言伏䝉聖慈以臣編修百官年表成書特降詔奬
諭仍賜臣銀一百兩絹一百匹者奏篇甫上褒詔爰頒
荷寵若驚省躬無措(中謝/)伏念臣淺才末學庸識卑辭
乆塵侍從之班曾乏猷為之補頃膺睿㫖俾纂舊章恭
惟祖宗創業垂統之難邦國立政任官之要必表年而
紀月可鑒古以驗今畧舉宏綱庶存成式淹留累嵗銓
次終篇仰稽乙夜之觀方虞曠職之咎豈期温詔發自淵
𠂻錫外府之兼金加丘園之賁帛載惟虚受彌切靦顔
<pb:KR4d0040_WYG_017-39b>
此盖皇帝陛下順考百王丕承列聖剛健而篤¶學緝熈
於光明眷執簡之㣲勤形賛書之重奬寵踰華衮既稽
首以拜嘉賜厚百朋實無功而冒賞
　
　
　
　
　傳¶家集巻十七

<pb:KR4d0040_WYG_018-1a>
欽定四庫全書
　傳家集巻十八　　　　　宋¶　司馬光　撰
　<md:KR4d0040_SBCK_015-15b>¶　章奏一¶
　　　論兩浙不宜添置弓手狀(先公知杭/州為作)<md:KR4d0040_SBCK_015-16a>¶臣竊&KR0026;¶¶¶兩浙一路與佗路不同臣¶謹條列添置弓手不
便事件如左伏惟聖恩省察少¶加詳擇焉當今西戎梗
邉三方皆聳人心易動當務<md:KR4d0040_SBCK_015-16b>¶安之一旦異常詔書大加
調發擐甲執兵學習戰¶陳置指揮使節級等名目頗似
<pb:KR4d0040_WYG_018-1b>
軍法以為欲傚河北¶陕西㳂邉郷兵謂國家以權計㸃
之假名捕盜漸欲¶收為卒伍戌守邉防吴人輕怯易惑
難曉道聴塗說¶衆情鼎沸至欲毁體捐生竄匿山澤臣
雖明加告諭¶嚴行止約愚民無知不可户說誠恐&KR0980;㸃
之後揺動¶生憂其不可一也吳越素不習兵以故常少
盗賊不¶過聚結朋黨私販茶鹽時遇官司徃徃鬭敵在
於兩¶浙最為劇賊然皆權時則合事訖則㪚不能乆相
屯¶結又無銛利兵器止偷商稅不敢剽掠平人近年以
<pb:KR4d0040_WYG_018-2a>
来雖亦頗有强盗然比諸内地要自稀踈今避差㸃者¶
若竄匿無歸必列為冦加以弓矢刀鋸之類許其私<md:KR4d0040_SBCK_015-17a>¶置
自今以後賊盗必多及私販茶鹽之徒皆有利兵拭¶拒
吏士益難擒討積㣲至著漸不可乆其不可二也¶姦吏
貪饕惟利是務不畏法令不顧公議幸得因縁惟喜多
事今計杭州管界當差若干人他¶州比卒大凡有㡬縣
胥里長於兹相慶民既憂愁而¶又脅之煩苦不安而又
擾之所規自潤豈顧其外雖¶朝廷重為懲禁特倍常科
<pb:KR4d0040_WYG_018-2b>
長吏勞心不能悉察厚利¶所誘死亦冒之加以版籍差
誤户口異同毫釐不當互¶相告决追呼無時獄訟不歇
則民末暇為公上給役¶而先困於貪吏之誅求矣此之
極擾勢不能免其不¶可三也民皆生長畎畂天性戇愚
所知不過播種之¶法所識不過耒耜之器加之吳人駑
弱天下所知一¶旦使棄其所工學所不能徒煩教調終
無所成就<md:KR4d0040_SBCK_015-17b>¶其有成不堪施用則是虚有煩費而與不添
置無異¶其不可四也吳子夀夢以前世服於楚自申公
<pb:KR4d0040_WYG_018-3a>
巫臣¶得罪于楚逃奔于晉為晉聘吳教之乗車教之戰
陳¶其後楚人戎車嵗駕早朝晏罷奔命不息以至吳亡¶
自是以来號稱輕狡逺則劉濞近至錢鏐其間承風¶倔
强無數豈唯其人之跋扈亦由習俗之樂亂也幸¶頼祖
宗之馴致陛下之敦化至徳之釀淪於骨髓暴¶亂之風
移變無迹此皆上天降祐前世所不能庶㡬者¶也今忽
無故黷玩威稜狎侮危事示以逆徳弄之凶¶器生姧回
之心啟禍患之兆臣恐以久非國家之至便¶所以萬全
<pb:KR4d0040_WYG_018-3b>
而無害其不可五也方今兩浙雖水旱稍¶愆未至流殍
閭閻無事盗賊不添縱使有之舊来吏<md:KR4d0040_SBCK_015-18a>¶士隨發擒討甚
有餘力不假更求正恐平居興役有¶害無益而已臣職
忝宻近官備藩方不敢黙黙理湏¶上列伏望陛下特令
兩浙一路更不添置或以事湏¶過防舊人太少則乞只
依近降敇命量加添補更不¶立指揮使等名目閱習諸
事一如舊規貴得衆情大¶安别無生事
　　　為孫太愽乞免廣南轉運判官狀
<pb:KR4d0040_WYG_018-4a>
臣昨自滑州簽判就除本州通判未及¶半嵗今又䝉恩
授前件差遣於臣忝冒實踰涯分供¶命陳力豈宜復辭
嚮若止臣一身﨑嶇困苦雖更逺¶役靡不甘心敢以㣲
誠輕煩聖聴念臣二親垂白思<md:KR4d0040_SBCK_015-18b>¶戀郷里兩任滑州去家
差近迎侍朝夕徃来如意甘¶脆供湏頗為私便一日離
側倚門致念况復貪榮逺¶從吏道其在人子何心自安
轉運判官國家近置¶推擇委任務在得人以臣愚疎恐
難堪稱伏惟聖慈¶詳求幹敏授以此職令臣且充滑州
<pb:KR4d0040_WYG_018-4b>
通判終滿一任¶庶得官政無廢侍養不闕君親之際恩
義兩全棄骨¶殫身竭云補報¶
　　　論屈野河西修堡狀(嘉祐二年上/)
竊以為人臣者事君不避難有罪不逃刑臣先任通判
并州軍州事日准經畧司牒差徃麟州勾當公事其屈
野河西一帯田土積年以来為夏虜所侵臣委曲詢訪
本州當職官吏以虜之侵盗為日已久諭之以理則不
肯退縮逼之以兵則動成戰闘召之重定界至則偃蹇
<pb:KR4d0040_WYG_018-5a>
不来春種秋穫無有已期如何區處可以不戰而得所
侵之地其本州官吏為臣言州城之西臨屈野河自河
以西直抵界首五六十里並無堡障斥堠以此虜得恣
耕其田遊騎徃徃直至城下或過城東州人不知去嵗
已於河西置一小堡以處斥堠之人亦曽申經畧司乞
於其西増置二堡㑹今春以来虜騎屯聚徧滿河西經
畧司牒令候西人退散别申取指揮今虜衆盡已退去
自州城以西至大横水浪爽平數十里間絶無一人一
<pb:KR4d0040_WYG_018-5b>
騎若乗此際急於州西二十里左右増置二堡每堡不
過十日可成比至虜中再行㸃集此堡已皆有備虜不
能為害如此則麟州永無侵軼之虞州兵出入有所宿
頓堡外先侵之田虜皆不能耕種臣之愚心亦為國家
固爭屈野河西田者非少此尺寸之地盖以虜侵耕至
河則麟州孤危果能成此二堡以為麟州耳目藩蔽於
事誠便遂歸具以官吏所言白於龎籍籍用臣言即牒
麟州令依前申修築二堡仍令精加探候廣設隄備戒
<pb:KR4d0040_WYG_018-6a>
諭約束莫非丁寧盖欲乗間急修故不暇取㫖俟報但
曾奏知而已不期牒到之後元未興修虜衆已復大集
於五月五日彼處兵官引一千許人夜開城門徑徃屈
野河西前無探候後無䇿應中無部伍但齎酒食不為
戰備以此逄敵如何不敗遂令所謀之事悉皆無成此
乃諸将恃勇輕敵臨事無備之所致本非修堡之過况
自元昊納欵以来麟州修建堡塞及出兵過屈野河西
前後非一雖與虜遇未甞敗北明知今日之敗在於無
<pb:KR4d0040_WYG_018-6b>
備不在修堡與過河也然臣竊聞議者乃以龎籍為擅
修堡寨引惹邉事臣伏自惟省本因臣與麟州官吏商
量傳道其言逹於龎籍籍未甞身至河西周知利害皆
臣愚戇思慮不熟輕議大事當伏重誅今乃使議者悉
歸咎於龎籍臣豈敢晏然不言苟求自脫上負聖朝死
有餘責臣雖小人義不忍為伏望陛下察龎籍本心欲
為國家保固疆圉發於忠赤不顧身謀過聴臣言以至
於此獨治臣罪以正典刑雖蹈鼎鑊亦無所恨
<pb:KR4d0040_WYG_018-7a>
　　　論屈野河西修堡第二狀
臣先曾奏陳為麟州修堡事乞獨治臣罪至今未奉朝
㫖今竊知龐籍移知青州夏倚等各有責降臣伏自惟
念若朝廷不以修堡為非龐籍等必不受責若以為非
則龐籍先已指揮麟州罷修此堡因臣至彼見虜騎退
散方議再修武戡夏倚等雖建此䇿因臣至彼傳道其
言方得逹於龐籍由是言之修堡之事皆臣所致若治
其罪臣當為首今龐籍等先受其責而臣未䝉譴罰臣
<pb:KR4d0040_WYG_018-7b>
實内慙無以自處况臣在并州日受經畧司牒管句本
司要重公事龐籍凡處置邉事未甞不詢及於臣采用
其說臣亦夙夜竭盡愚慮知無不言庶㡬恊心禆補國
家有萬一之益今乃以智識淺短思慮不精上為朝廷
之憂下為龐籍之累若復苟求自脫不即大誅是臣以
蕞爾之軀虧國家至平之法罪釁愈重不容於死伏望
聖慈察臣前後所陳本宗事理嚴賜誅譴以正刑書臣
不勝幸甚
<pb:KR4d0040_WYG_018-8a>
　　　論麥
