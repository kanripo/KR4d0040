# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.899177
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0406-014温國文正司馬公文集-卷第十四.
<pb:KR4d0040_SBCK_014-1a>¶
温國文正公文集卷第十四¶
　　律詩九¶
　　　喜雨八韻呈明叔¶
　　　六月十八日夜大暑¶
　　　閑中有冨貴¶
　　　&KR0009;唐州吴辨叔二兄¶
　　　自題冩眞¶
　　　和安之乆雨¶
　　　和復古小園書事¶
　　　復古詩首句云獨歩復靜坐輙継二章¶
　　　　右獨歩¶
　　　　右静坐¶
<pb:KR4d0040_SBCK_014-1b>¶
　　　光詩首句云飽食復閑眠又成二章¶
　　　　右飽食¶
　　　　右閑眠¶
　　　&KR0009;題濟源李少卿(章)園亭¶
　　　和明叔九日¶
　　　邵堯夫先生哀辭二首¶
　　　閑居呈復古¶
　　　和明叔遊白龍溪¶
　　　和景仁七十一偶成¶
　　　六十&KR0009;景仁¶
　　　去春與景仁同至河陽謁晦叔館於府之後¶
　　　　園旣去晦叔名其館曰禮賢夢得作詩以¶
<pb:KR4d0040_SBCK_014-2a>¶
　　　　紀其事光雖愧其名亦作詩以継之¶
　　　與樂道約㑹超化寺比至樂道以疾先歸途¶
　　　　中有詩見&KR0009;¶
　　　和樂道再以詩見&KR0009;¶
　　　晚春病起呈擇之治臣¶
　　　次韻和復古春日五絶句¶
　　　酬宋叔逹(道復古/之兄)&KR0114;居洛城見&KR0009;¶
　　　和王安之題獨樂園¶
　　　和吴辨叔知鳳翔見&KR0009;¶
　　　和安之今春於鄭國相公及光處得綴珠蓮¶
　　　　各一本植之一盆仲夏始見一花喜而成¶
　　　　詠末句云未知先合謝誰家¶
<pb:KR4d0040_SBCK_014-2b>¶
　　　君貺環溪¶
　　　&KR0578;目¶
　　　獨樂園二首¶
　　　放鸚鵡二首¶
　　　呈樂道¶
　　　太皇太后挽歌詞二首曹后¶
　　　和劉伯壽陪潞公禊飲¶
　　　南園雨霽景物粗佳有懷正叔安之¶
　　　和潞公與昌言正叔遊獨樂園徘徊乆之主¶
　　　　人不至¶
　　　潞公遊龍門光以室家病不獲叅陪獻詩十¶
　　　　六韻¶
<pb:KR4d0040_SBCK_014-3a>¶
　　　初夏獨遊南園二首¶
　　　和景仁荅才元&KR0009;示花圖¶
　　　或謂光嗤景仁談禪而自談又因用歬韻爲¶
　　　　景仁&KR0281;禪¶
　　　題&KR0019;燈録後¶
　　　奉和大夫同年張兄㑹南園詩(徽字/伯常)¶
　　　荅張伯常之郢州塗中見&KR0009;¶
　　　獨樂園新春¶
　　　和潞公眞率㑹詩¶
　　　景仁書云去冬因酒病耳病牙遂不入洛以¶
　　　　詩&KR0009;呈¶
　　　又云新鑄鬴斛與今太府寺尺及&KR0096;衡&KR0002;合¶
<pb:KR4d0040_SBCK_014-3b>¶
　　　　　符契復次前韻¶
　　　　三月二十五日安之以詩二絶見招作眞率¶
　　　　　㑹光以無從者不及赴依韻和呈¶
　　　　又¶
　　　　用安之韵招君從安之正叔不疑二十六日¶
　　　　　南園爲眞率㑹¶
　　　　二十六日作眞率㑹伯康与君從七十八&KR0010;¶
　　　　　安之七十七&KR0010;正叔七十四&KR0010;不疑七十¶
　　　　　三&KR0010;叔逹七十&KR0010;光六十五&KR0010;合五百一¶
　　　　　十五&KR0010;口号成詩用安之前韻¶
　　　　别用韻¶
　　　　其夕&KR0043;獨樂園詰朝將歸賦詩¶
<pb:KR4d0040_SBCK_014-4a>¶
　　　　二十七日邀子駿堯夫賞西街諸花¶
　　　　呈張子賤(子賤親自安/邑徙居洛)¶
　　　　二十八日㑹不疑家席上紀實¶
　　　　三月三十日㣲雨偶成詩二十四韻書懷献¶
　　　　留守開府太尉兼呈眞率諸公¶
　　　　其日雨中聞姚黃開戯成詩二章呈子¶
　　　　駿堯夫¶
　　　　四月十三日立夏呈安之¶
　　　　和子駿洛中書事¶
　　　　安之令子河陽官舎作畦樂軒安之有詩¶
　　　　&KR0009;題輙敢継和¶
　　　　和安之喜雨¶
<pb:KR4d0040_SBCK_014-4b>¶
　　　逍遥四章呈欽之堯夫¶
　　　　喜雨八韻呈明叔¶
藴隆亦太甚薈蔚不朝隮直可憂秋廪非徒病夏¶
畦民心或能徹天造固難稽黯淡雲&KR0138;蔟滂沱日未¶
西衣&KR0109;坐來冷城闕望中迷園筍新梢活庭蕉濕葉¶
低響從䆫破&KR0083;行喜屐生泥昨旦煩相報慿君謝竹雞¶
(明叔家舊飬竹雞放之林中/今蕃息頗多俗以為雨候)¶
　　　　六月十八日夜大暑¶
老柳蜩螗噪荒庭熠燿流人情正苦暑物怎巳驚秋¶
月下濯寒水風前梳白頭如何夜半客束帶謁公侯¶
　　　　閑中有冨貴¶
閑中有冨貴逈與俗塵殊水淨齊䊵展花繁蜀錦䊸¶
<pb:KR4d0040_SBCK_014-5a>¶
竹風寒扣玉荷雨急跳珠可&KR0015;公孫衍酣&KR0084;誇丈夫¶
　　　　&KR0009;唐州吴辨叔二兄¶
方城古稱險逺在䂊州南近歳汙萊闢新民秦晉參¶
當官誠近厚獲譴亦無慙但惜牆隂竹歸轅幾日驂¶
　　　　自題冩眞¶
黄面霜&KR0161;細痩身從来未識漫相親居然不可市朝¶
住骨相天生林野人¶
　　　　和安之乆雨¶
秋霖逢甲子禾耳恐須生流俗幸無驗髙田猶有成¶
潤唯蔾莠得爛與蕙蘭并早晚浮雲豁逍遥賦晚晴¶
　　　　和復古小園書事¶
飽食復閑眠風清雨霽天葉深時墜果岸曲乍藏蓮¶
<pb:KR4d0040_SBCK_014-5b>¶
波面秋光淨林梢夕照鮮東家近亦冨滿地布苔錢¶
　　　　復古詩首句云獨歩復靜坐輙継二章¶
踽踽出東軒徐徐歩小園何須從吏卒亦不引兒孫¶
躡屐㝷莎徑&KR0157;笻撥水源愁聞俗客到唯&KR0003;市朝喧¶
　　　　　右獨歩¶
一榻僅容&KR0176;身心俱寂然直縁知樂内亦不爲安禪¶
棐几陳編掩竹䆫殘局&KR0162;尚餘喧噪在野鳥與林蝉¶
　　　　　右靜坐¶
　　　　光詩首句云飽食復閑眠又成二章¶
錢少何須萬杯多不過三&KR0027;腸夲易足熊掌詎冝貪¶
散歩竹齋外髙吟栁徑南此心無所用脫粟亦深慙¶
　　　　　右飽食¶
<pb:KR4d0040_SBCK_014-6a>¶
秋懷一事無暑盡晝涼&KR0004;竹户靜長閉䔧牀安有餘¶
逍遥化胡蝶容易入華胥天上多官府神仙恐不如¶
　　　　　右閑眠¶
　　　　&KR0009;題濟源李少卿(章)園亭¶
縣僻人事少土肥風物殊杖刋靈壽木輪裹溴梁蒲¶
竹不減淇水花仍似洛都主公眉雪白遊覽未甞扶¶
　　　　和明叔九日¶
不奈衰&KR0066;白羞看朝鑑明聊慿佳節酒強作少年情¶
雨冷弊裘薄風髙醉帽傾如何不行樂况復值秋成¶
　　　　邵堯夫先生哀辭二首¶
菽藿一簞樂蒿萊三畆寛蒲輪不能起甕牖有餘安¶
髙節去圭角乆要敦歳寒今朝郊外客誰免涕汍瀾¶
<pb:KR4d0040_SBCK_014-6b>¶
慕德聞風乆門交傾蓋新何須半面舊不待一言親¶
講道切磋直忘懷&KR0015;語眞重言蒙蹠實佩服敢書紳¶
　　　　閑居呈復古¶
閑居雖&KR0180;放未得便無營伐木添山色穿渠擘水聲¶
經霜収芋美帶雨接花成前日鄰翁至柴門掃葉迎¶
　　　　和明叔遊白龍溪¶
溪深荒徑微㝷勝不知疲寒月影隨馬曉風冰滿髭¶
行歌被褐叟聚戯拾薪兒外野饒眞趣令人&KR0109;抱夷¶
　　　　和景仁七十一偶成¶
心地長閑爲己物年華不駐是天時當時海上乗槎¶
客維楫都無任所之¶
　　　　六十&KR0009;景仁¶
<pb:KR4d0040_SBCK_014-7a>¶
從來好與天爭力困竭方慙已力微見事晚於蘧伯¶
玉今知五十九年非¶
　　　　去春與景仁同至河陽謁晦叔館於府之¶
　　　　後園既去晦叔名其館曰禮賢夢得作詩¶
　　　　以紀其事光雖愧其名亦作詩以継之¶
蓬飛匏繫十餘年並䕃華榱出偶然郭隗金臺雖見¶
禮華歆龍尾豈能賢浮雲丗味閑先薄寒柏交情老¶
更堅明日河梁即分首人生樂事信難全¶
　　　　與樂道約㑹超化寺比至樂道以疾先歸¶
　　　　途中有詩見&KR0009;¶
顚毛種種齒浮揺屈指交遊漸寂寥時較半朝非是¶
晚路無數里不爲遥子猷垂到復歸去安道雖知末¶
<pb:KR4d0040_SBCK_014-7b>¶
易邀古寺裵回乆東望青春雲日冷蕭蕭¶
　　　　和樂道再以詩見&KR0009;¶
諌垣簮筆接英遊今日華顚昔日憂邂逅升沉皆是¶
命逍遥出處本無愁衡門不羡金門貴藿食焉知&KR0079;¶
食謀溟海榆枋各安分蓬萊未必勝嵩丘¶
　　　　晚春病起呈擇之治臣¶
風日正和柔身輕喜病瘳&KR0180;抛殘蠹簡暖脫弊貂裘¶
值客開青眼逢花忘白頭家家好酒色何處可同遊¶
　　　　次韻和復古春日五絶句¶
雪霜衰&KR0066;㧞還生桃李新園長未成五十尚能勝六¶
十今年又減去年情¶
車如流水馬如龍花市相逢咽不通獨閉柴荆老春¶
<pb:KR4d0040_SBCK_014-8a>¶
色住他陌上暮塵紅¶
東城絲網蹴紅毬北里瓊樓唱石州堪&KR0015;迃儒竹齋¶
裏眼昏逼紙㸔蝇頭¶
家藏歌吹只西鄰吹落梅花歌落塵百葉桃開深院¶
裏輸它白髮有情人¶
燕拂人衣絮撲頭紅英滿地緑隂稠殘春舉目多愁¶
思休上迢迢百尺樓¶
　　　　酬宋叔逹(道復古/之兄)卜居洛城見&KR0009;¶
離群四十一春風縱有相逢似夢中幸得東西作鄰¶
舎但嗟彼此是衰翁漢文前席人將去(復古謫官/不日牽復)&KR0067;¶
信誅茅橐未充(来詩云自&KR0015;顛窮便歸/去並無穿繫買山錢)悵望新隄碧¶
蕪闊杖䔧&KR0157;手幾時同¶
<pb:KR4d0040_SBCK_014-8b>¶
　　　　和王安之題獨樂¶
草濃&KR0004;過雨林静逺含煙鷰引新飛鷇荷承半墜蓮¶
朋來惟有月山見不須錢誰與同其樂壷中濁酒賢¶
　　　　和吴辨叔知鳯翔見&KR0009;¶
岐陽府舎始相逢四十餘春屈指中昔日布衣今露¶
冕當時小吏亦衰翁醉吟乆作藏身計條教應多及¶
物功惟是綵衣難再著長林極目起悲風¶
　　　　和安之今春於鄭國相公及光處得綴珠¶
　　　　蓮各一本植之一盆仲夏始見一花喜而¶
　　　　成詠末句云未知先合謝誰家¶
春凍消時種兩牙南風薫日見&KR0012;花先開必自陶鈞¶
力且合歸功丞相家¶
<pb:KR4d0040_SBCK_014-9a>¶
　　　　君貺環溪¶
地勝風埃外門深花竹間波光冷於玉溪&KR0020;曲如環¶
榮路回翔厭華軒嘯詠閑堪羞謝太傅不復到東山¶
　　　　瞑目¶
瞑目思千古飄然一烘塵山川宛如舊多少未來人¶
　　　　獨樂園二首¶
獨樂園中客朝朝常閉門端居無　事今日又黄昏¶
客到暫冠帶客歸還上&KR0028;朱門客如市豈得似林間¶
　　　　放鸚鵡二首¶
野性思歸乆籠樊今始開雖知王恩厚何日肯重來¶
雖道長安樂爭如在隴頭林間祝聖主萬歳復千秋¶
　　　　呈樂道¶
<pb:KR4d0040_SBCK_014-9b>¶
歡遊俛仰皆陳迹薄官須&KR0119;即色空試憶昔年&KR0031;桂¶
㑹只如前日夢魂中¶
　　　　太皇太后挽歌詞二首(曹后)¶
麟閣承家慶軒星應德輝帝猷隂有&KR0024;嬪則動無違¶
遽就蒼梧野空餘大練衣只應彤管在萬古播鴻徽¶
四紀禕衣盛兩朝長樂尊九洲貢甘旨萬乗問晨昏¶
明辟歸元子嘉謨賚孝孫群生資后土難荅化光恩¶
　　　　和劉伯壽陪潞公禊飲¶
旌幢車&KR0016;滿沙頭皷吹喧繁&KR0030;鷁浮一里羅紈光照¶
地千家簾幕逺臨流觴隨洛水周公事月映鳳樓裴¶
相遊令典乆墮(火規/切)今更舉行聞美俗徧中州¶
　　　　南園雨霽景物粗佳有懐正叔安之¶
<pb:KR4d0040_SBCK_014-10a>¶
洛陽秋雨闋荒圃物華饒白鶴寒尤盛紅薇晚未彫¶
鳥驚朱實墮雲滅翠岑遥楊子方嘲白相如尚苦痟¶
(安之/有疾)徘徊瞻望近邂逅&KR0015;談遼官冷慙無具相思不¶
敢招¶
　　　　和潞公與昌言正叔遊獨樂園徘徊乆之¶
　　　　主人不至¶
茂勲成亮采勝賞&KR0009;風流閑引翹材客同爲獨樂遊¶
厭居華宇盛翻愛弊盧幽愧不先操篲迎塵立道周¶
　　　　潞公遊龍門光以室家病不獲叅陪獻詩¶
　　　　十六韻¶
旄節擁慿熊逶迤向鑿龍順成時過蜡閉塞令行冬¶
雪壟痕猶濕梅林思巳濃傳呼空谷應前導白雲逢¶
<pb:KR4d0040_SBCK_014-10b>¶
飛蓋多邀客停車數問農禹功雙壁斷佛劫萬龕重¶
絶頂標&KR0012;刹踈林透逺鍾氣蒸泉郁郁氷綻水溶溶¶
藥閣低臨渚茅庵背&KR0029;峯凍醪資野酌寒笋佐晨饔¶
(公作藥寮潞公庵/臨伊庵皆在龍門)棊&KR0560;移依石茶爐坐䕃松醉醒皆¶
衆共小大盡公從顧以私思累難追勝賞蹤原思&KR0004;¶
不病叔夜亦非慵稽古慙經笥摛華怯筆鋒㑹須參¶
後乗異日侍從容¶
　　　　初夏獨遊南園二首¶
取醉非無酒忘憂亦有花暫來疑是客歸去不成家¶
桃李都無實梧桐半死身那堪衰病意更作獨遊人¶
　　　　和景仁荅才元寄示花圖¶
髙士閑居舊名花獨歩今移從洛浦逺濯自錦江深¶
<pb:KR4d0040_SBCK_014-11a>¶
傳得巫山貌非因延壽金不須天女散已解動禪心¶
(近歳舉出談禪獨景仁未耳/亦有空相之句故卒章戲之)¶
　　　　或謂光嗤景仁談禪而自談又因用歬韻¶
　　　　爲景仁解禪¶
賤子悟巳乆景仁迷自今良因拯溺急是致渉波深¶
到岸何須栰揮鉏不見金浮雲任來去明月在天心¶
　　　　題傳燈録¶
呷著聲聞酒便狂它州浪走不還郷誰曽&KR0350;汝安用¶
解彼自無槍勿誤傷探月拾針傳妄語安居暇食頼¶
先王但令時丗如三代逹磨從它靣向牆¶
　　　　奉和大夫同年張兄㑹南園詩(徽字/伯常)¶
露濃秋過半氣爽雨收餘取酒邀嘉客呼兒掃弊廬¶
<pb:KR4d0040_SBCK_014-11b>¶
生涯數畒地官業一軒書竹結垂綸屋泉分入座渠¶
愜心皆樂事容&KR0176;即安居梁靜栖無鷰波澄戲有魚¶
茂林穿繚繞微徑歩虚徐果落方知熟莎長不忍除¶
過從當苦逺接侍每慙踈不厭茅茨陋時迃長者車¶
　　　　荅張伯常之郢州塗中見&KR0009;¶
適意遺軒冕輕於鴻一毛扁舟千里逺佳句百篇豪¶
酒飲冝城美歌聞白雪髙家林已春色愼勿滯江臯¶
　　　　獨樂園新春¶
春風與汝不相&KR0028;何事潛來入我園曲沼揉藍通底¶
緑新梅翦綵壓枝繁短莎乍見殊堪喜鳴鳥初聞未¶
覺喧慿仗東君徐按轡旋添花卉伴芳樽¶
　　　　和潞公真率㑹詩¶
<pb:KR4d0040_SBCK_014-12a>¶
洛下衣冠愛惜春相從小飲任天眞隨家所有自可¶
樂爲具更微誰&KR0015;貧不待珍羞方下筯只將佳景便¶
娱賔庾公此興知非淺䔧藿終難作主人¶
　　　　景仁書云去冬因酒病耳病牙遂不入洛¶
　　　　以詩&KR0009;呈¶
許昌攜手盡時英況復新開甲第成醉裏都將春作¶
逹老來不向酒藏情齒踈無廢銜盃趣耳病猶分度¶
曲聲舊友昔遊渾忘却可憐寂寂洛陽城¶
　　　　又云新鑄鬴斛與今太府寺尺及權衡&KR0002;¶
　　　　合符契復次前韻¶
裁䇶累黍乆研精況復新修鬴斛成豈校忽微爭口¶
語本期淳古變人情旣言樂府符今尺但恐簫韶似¶
<pb:KR4d0040_SBCK_014-12b>¶
鄭聲&KR0002;欲丗人俱信服鳳皇再集頴川城¶
　　　　三月二十五日安之以詩二絶見招作真¶
　　　　率㑹光以無從者不及赴依韻和呈¶
真率由來無次第(來詩云真率/㑹名今第幾)經旬踰月不爲稀籃¶
輿但恨無人舉(今目軍士皆請/粮不獲趍赴)坐想紛紛醉落暉(來/詩)¶
(云數酌仍/須就晚暉)¶
　　　　又¶
盃盤豐腆勝陶令園沼繁華減白家惆悵佳辰掩蓬¶
蓽不陪髙㑹賞鄰花(來示云下/瞰鄰花)¶
　　　　用安之韻招君從安之正叔不疑一十六¶
　　　　日南園爲眞率㑹¶
榆錢零亂柳花飛枝上紅英漸漸稀莫厭銜盃不虚¶
<pb:KR4d0040_SBCK_014-13a>¶
日須知共力惜春暉¶
真率春來頻宴聚不過東里即西家小園容易邀嘉¶
客饌具雖無亦有花¶
　　　　二十六日作真率㑹伯康與君從七十八¶
　　　　&KR0010;安之七十七&KR0010;正叔七十四&KR0010;不疑七¶
　　　　十三&KR0010;叔逹七十&KR0010;光六十五&KR0010;合五百¶
　　　　一十五&KR0010;口号成詩用安之前韻¶
十人五百有餘&KR0010;同醉花前今古稀走馬闘雞非我¶
事紵衣絲髮且相暉(樂天九老詩云七/人五百七/歳)¶
經春無事連翩醉彼此往來能幾家切莫辭斟十分¶
酒儘從他&KR0015;滿頭花¶
　　　　别用韻¶
<pb:KR4d0040_SBCK_014-13b>¶
座中七&KR0369;推年紀比較前人少幾多花似錦紅頭雪¶
白不遊不飲欲如何¶
　　　　其夕&KR0043;獨樂園詰朝將歸賦詩¶
平曉何人汲井華轆轤聲急散春鵶開園更有四五¶
日映葉尚餘三兩花&KR0043;病岑岑猶帶酒無眠耿耿不¶
禁(平/聲)茶自嫌行樂妨年少遽索籃與且向家¶
　　　　二十七日邀子駿堯夫賞西街諸花¶
今年節物非常晚春盡西街花尚多試問二三真率¶
友小車籃舁肯重過¶
　　　　呈張子賤(子賤新自安/邑徙居洛)¶
近時洛社名真率簞食壷&KR0308;取次遊試問西來老朝¶
散可能同志便相收¶
<pb:KR4d0040_SBCK_014-14a>¶
　　　　二十八日㑹不疑家席上紀實¶
召客客俱來賞花花正開寒暄方得所風雨不相催¶
席上栁飛雪門前車隱雷主人意仍厚安得不裵回¶
　　　　三月三十日微雨偶成詩二十四韻書懷¶
　　　　獻留守開府太尉兼呈眞率諸公¶
春盡少歡意昏昏睡思添正憂花氣索更用雨聲兼¶
乍語鶯喉澁慵飛栁絮黏落英紅没砌茂草碧侵簾¶
寳相錦鋪架酴醾雪擁簷沼萍浮鈿靨林笋露犀尖¶
坐惜光風駃行愁畏日炎追隨任塵甑歌&KR0015;忘霜髯¶
落筆詩情放飛觥酒令嚴金丹呼勝彩玉燭擢新籖¶
傲岸冠巾側淋浪襟䄂霑飢仍留瘦馬歸必待清蟾¶
筋力雖無幾娱遊亦未厭脫身離薄領適性得閭閻¶
<pb:KR4d0040_SBCK_014-14b>¶
多病非辭貴無才豈養恬清塗誠愧忝微禄巳傷廉¶
日費須三爵年支仰數縑餱粮粗能足蓍蔡不煩占¶
河洛今爲盛圗書昔所潛家家花啓户處處酒飄帘¶
温飽資兼愛安平&KR0029;貝瞻愚夫猶樂育下客愈撝謙¶
落拓形骸逸優游歳月淹餘生信多幸狂醉亦無嫌¶
　　　　其日雨中聞姚黄開戯成詩二章呈子駿¶
　　　　堯夫¶
榖雨後來花更濃(洛人謂榖雨為牡丹厄/今年榖雨後名花始開)前時巳見¶
玉玲瓏(前時與堯夫逰西街得新出自千葉/花以呈潞公潞公名之曰玊玲瓏)客來更¶
&KR0003;姚黄發只在街西相第東(園夫張八家/在冨相宅東)¶
小雨留春春未歸好花雖有恐行稀勸君披取漁蓑¶
去走㸔姚黄判濕衣¶
<pb:KR4d0040_SBCK_014-15a>¶
　　　　四月十三日立夏呈安之¶
留春春不住昨夜的然歸歡趣何妨少閑遊勿恠稀¶
林鸎欣有託(前日始/聞鸎)叢蝶悵無依䆫下忘懷客髙眠¶
正掩扉(陶潜甞言夏月虚閑髙卧北&KR0551;/下清風堸至自謂羲皇上人)¶
　　　　和子駿洛中書事¶
西都自古繁華地冠蓋優遊萃五方比戸清風人種¶
竹滿川濃渌土冝桑鑿龍山断開天闕導洛波囬載¶
羽觴況有耆英詩酒樂問君何處不如唐¶
　　　　安之令子河陽官舎作蛙樂軒安之有詩¶
　　　　&KR0009;題輙敢継和¶
皷吹娱俗耳蛙鳴愜雅懷最冝涼雨歇更與晚風偕¶
驥子方長騖雲衢偶未諧功名當努力留此遺吾濟¶
<pb:KR4d0040_SBCK_014-15b>¶
　　　　和安之喜雨¶
吁嗟方請雨&KR0243;溽果如占黍稷固有望來麰亦未嫌¶
聲繁清倦枕氣冷入踈簾蔓喜龍頭舉泉驚虎爪添¶
田疇誠最急花藥不妨兼詩伯才盈斛聊應費筆尖¶
　　　　逍遥四章呈欽之堯夫¶
結髮讀經史疲精非一朝於今成濩落所幸得逍遥¶
不韙狂心息難平客氣消巢林易爲足竊敢比鷦鷯¶
閑思宇宙内何物不由天定分不移易勞心徒弃&KR0162;¶
鵬飛九萬里松壽一千年斥鷃與朝菌逍遥亦自然¶
閉目念前古飄然一烘塵兩儀仍似舊萬物互爭新¶
軒冕榮何在簞瓢樂最眞衆人俱我&KR0015;我亦&KR0015;其人¶
六合曠無際逍遥好縱遊放懷同一貫瞬目即千秋¶
<pb:KR4d0040_SBCK_014-16a>¶
丸遇區&KR0119;止萍隨波浪流所之皆自得何懼亦何憂¶
温國文正公文集卷第十四¶
<pb:KR4d0040_SBCK_014-16b>¶
