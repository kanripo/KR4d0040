# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.397653
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0406-003温國文正司馬公文集-卷第三.
<pb:KR4d0040_SBCK_003-1a>¶
温國文正公文集卷第三¶
　　古詩¶
　　　奉同景仁次道太常致齋韓廷評維見過閽¶
　　　　人不時納韓去乃知爲詩謝之¶
　　　送守哲歸廬山¶
　　　清明後二日同鄰幾(集賢校理/江休復)景仁次道中¶
　　　　道(國子&KR0101;主/簿宋敏求)興宗元明秉&KR0038;(太理評/事韓維)如晦¶
(國子監直/講裵煜)公疎(篆石經/胡恢)飲趙道士東軒(以/日)¶
(暮天無雲春風扇/微和爲韻得和字)¶
　　　和端式十題¶
　　　春塘冰¶
　　　煙霽鐘¶
<pb:KR4d0040_SBCK_003-1b>¶
　　　　汀洲蘋¶
　　　　漁洲火¶
　　　　寒谿石¶
　　　　幽谷泉¶
　　　　秋原菊¶
　　　　垂崖鞭¶
　　　　古木隂¶
　　　　天外峯¶
　　　　晉康陳生庸家世以孝悌聞有異木連理生¶
　　　　　其庭郡欲旌表其門不果王魯玉爲之求¶
　　　　　詩於朝之士大夫以紀之¶
　　　　送興宗之丹陽¶
<pb:KR4d0040_SBCK_003-2a>¶
　　　　癭盆¶
　　　　送張兵部(中庸字/元常)知遂州¶
　　　　同舍㑹飲金明沼上書事¶
　　　　和聖俞詠昌言五物¶
　　　　括蒼石屏¶
　　　　淡𣗳石屏¶
　　　　白鶻圖¶
　　　　懷素書¶
　　　　縛虎圖¶
　　　　新遷書齋頗爲清曠偶書呈全董二秀才并¶
　　　　　示姪良富¶
　　　　奉同濟川迎吏未至秋暑方劇呈同舍十二韻¶
<pb:KR4d0040_SBCK_003-2b>¶
　　　和聶之美雞澤官舍詩七首¶
　　　西齋¶
　　　題㕔壁¶
　　　縣樓¶
　　　葦¶
　　　栁¶
　　　向城路¶
　　　懷翠亭¶
　　　晚食菊羹¶
　　　和冲卿崇文宿直睹壁上題名見&KR0009;并&KR0009;不¶
　　　　疑(冲卿詩序僕與不疑三人同登進士第/同自太學官入校集賢書又嘗同直一)¶
(室今不疑謫南方僕佐東屏冲唧/因宿直觀壁上題名為詩代書)¶
<pb:KR4d0040_SBCK_003-3a>¶
　　　　昔别贈宋復古張景淳¶
　　　　苦寒行¶
　　　　初見白髪慨然感懷¶
　　　　謝胡文學九齡恵水牛圖二卷¶
　　　　王書記以近詩三篇相示光各摭其意以詩¶
　　　　　賡之感遇¶
　　　　投梅聖俞¶
　　　　呈范景仁¶
　　　　酬胡侍講先生¶
　　　　和錢君𠋣日本刀歌¶
　　　　同聖民過楊之美聴琵琶女奴彈啄木曲觀¶
　　　　　諸公所贈歌明日投此爲謝¶
<pb:KR4d0040_SBCK_003-3b>¶
　　　　晚歸書室呈君𠋣¶
　　　　偶成¶
　　　　同君𠋣過聖俞¶
　　　　聖俞恵詩復以二章爲謝¶
　　　　和君𠋣藤牀十二韻¶
　　　　旬慮十七韻呈同舍¶
　　　　夜坐¶
　　　　二月中旬慮問過景靈宫門始見花卉呈君¶
　　　　𠋣¶
　　　　和始平公夢中有懐歸之念作詩始得兩句¶
　　　　　而窹因足成章¶
　　　　和鄰幾六月十一日省宿書事¶
<pb:KR4d0040_SBCK_003-4a>¶
　　　和仲通(秘閣校/理張洞)苦暑思長安幕中望終南秋¶
　　　　雪呈鄰幾¶
　　　和仲通追賦陪資政侍郎呉公臨虚亭燕集¶
　　　　&KR0009;呈陜府擇之學士¶
　　　秋意呈鄰㡬呉充¶
　　　次韻和(掃棗好草倒)¶
　　　又對前韻(窺梨卑枝垂)¶
　　　偏眠船舷邉¶
　　　後牖有朽柳¶
　　　聶著作三舅謫官長沙作耐暑亭書來索詩¶
　　　走索¶
　　　不疑㕔薜荔及竹¶
<pb:KR4d0040_SBCK_003-4b>¶
　　　和公逹過潘樓觀七夕市¶
　　　酬鄰幾問不飲栽菊(鄰㡬詩曰君實不飲酒/庭下多栽菊不知黄花)¶
(開奈此盃中緑凌晨煙露滋後日/風霜促欲表君苦心宜種子猷竹)¶
　　　次韻和不疑假書鄰㡬知方酣寢爲詩通意¶
　　　八月十七日夜省直紀事呈同舍¶
　　　送雷太簡¶
　　　和王介甫明妃曲¶
　　　和不疑送虜使還道中聞鄰幾聖俞長逝作¶
　　　　詩哭之¶
　　　虞帝¶
　　　憫獄謡¶
　　　和冲卿三哀詩(江鄰㡬梅聖/俞韓欽聖)¶
<pb:KR4d0040_SBCK_003-5a>¶
　　　窮免謡二首(闕)¶
　　　和介甫烘虱¶
　　　　奉同范景仁宋次道太常致齋韓廷評維¶
　　　　見過閽人不時納韓去乃知爲詩謝之¶
端居太常署寒日淡孤清取酒呼諸友談笑方縱横¶
韓君士林秀四海依高名家襲鍾鼎貴身無簪組縈¶
逍遥風塵外萬物秋毫輕未嘗妄過人所過以爲榮¶
如何枉玉趾及門失相迎主人豈傲客事有迷誤并¶
追延既不及相視徒嗟驚威鳯顧脩梧不下還孤征¶
景星欻呈彩旋有流雲生靈物固難覩俗眼眞不明¶
投謝有何物珉石從雙璚¶
　　　　送守哲歸廬山¶
<pb:KR4d0040_SBCK_003-5b>¶
哲公金陵来神韻自孤秀京華三十春高節愈幽&KR0791;¶
烜赫公卿門道俗日奔走自非趣尚合一息不相就¶
慷慨賢豪士波溢千金富蔬飯苟有餘秋毫未嘗受¶
囂呶不可變堅白如瓊琇居然尚愁寂終厭塵土臭¶
忽思香爐雲薈蔚冠孤岫振衣㝷昔逰煙霞宛如舊¶
絡木藤蔓長攫石松根瘦瀑泉響夜壑乳管添春竇¶
茅茨䕃方丈宴坐度清晝几席雨竒花階除馴猛獸¶
方知物外樂回視人寰陋(御/名)勿露聲光愚迷將輻湊¶
　　　　清明後二日同鄰幾(秘閣校理/江休復)景仁次道¶
　　　　中國(國子監主/簿宋敏求)興宗元明秉國(大理評/事韓維)如¶
　　　　晦(國子監直/講裵煜)公疎(篆石&KR0052;/胡)飲趙道士東軒¶
(以日暮天無雲春風/扇㣲和為韻得和字)¶
<pb:KR4d0040_SBCK_003-6a>¶
寂寥清明後餘春巳無多閒軒富佳致不惜載酒過¶
水木晚尤秀風煙晴更和臨樽不盡醉奈此芳菲何¶
　　　和端式十題¶
　　　　春塘氷¶
春塘含薄冰淅𤁋𨼆隈曲晴日射寒芒柔風折哀玉¶
草樹曽未知波光巳先緑¶
　　　　煙際鐘¶
蒼茫返照收羃歴寒煙起前山黯同色不辨峯巒美¶
獨有逺來鐘悠&KR0045;翠微裏¶
　　　　汀洲蘋¶
秋江(些/字)澹蕩波急枝難定參差碧葉繁皎潔寒花静¶
幽人吟不歸獨立汀洲瞑¶
<pb:KR4d0040_SBCK_003-6b>¶
　　　　漁洲火¶
漁翁繫葉舟逺映楓林宿手携𩀱白魚呼兒㸑山竹¶
深夜寂無人明滅寒江曲¶
　　　　寒溪石¶
穹石正嶄岩寒流更清急霜飛敗葉擁波濺蒼苔濕¶
溪僧勿劇來沙鶴方孤立¶
　　　　幽谷泉¶
深谷窅無底空聞泉水哀時因秋日照微見碧縈囬¶
谷裏非人境胡麻何䖏來¶
　　　　秋原菊¶
高原向揺落叢菊始滋榮草際浮金碧照人𩀱目明¶
何須天生理玉斚汎餘英¶
<pb:KR4d0040_SBCK_003-7a>¶
　　　　垂崖鞭¶
山竹引春根垂透蒼崖底綢直老龍&KR0161;(御/名)佶脩蛇尾¶
支郎雖畜馬不忍裁爲箠¶
　　　　古木隂¶
古木夏隂薄蕭蕭蠧葉微豈無緑樹濃愛此風煙姿¶
高僧此休息肩𠋣痩笻枝¶
　　　　天外峯¶
飛鳥去不息長空黯何極疎峯帶夕暉㸃綴秋天碧¶
禪觀坐超然相望兩沈寂¶
　　　　晉康陳生庸家世以孝悌聞有異木連理¶
　　　　生其庭郡欲旌表其門不果王禹玉爲之¶
　　　　求詩於朝之士大夫以紀之¶
<pb:KR4d0040_SBCK_003-7b>¶
靈珠蟠泥沙積水不&KR0014;掩賢人畜美徳豈必自標檢¶
陳生世同財百口共豐儉逺居嶺海間天質非陶染¶
&KR0022;人慕其行𨷖辨日衰减祥木并殊柯童童植軒檻¶
或欲掲其門令人識儀範愚公私不然外奨由内歉¶
巳能孝悌著黙𦤺神靈感何必賜牛酒然後明褒貶¶
况兹詩詠末𤨏𤨏事&KR0610;槧才薄不敢辤適&KR0014;爲汚㸃¶
　　　　送興宗之丹陽¶
赤日裂后土萬家如烘爐君行何事役似爲貧所驅¶
埃塵稍去眼雲景日蕭踈扁舟乘長風倐忽變三呉¶
六年羇旅倦一旦誰掃除(御/名)勿忘回首浩蕩江山娱¶
　　　　癭盆¶
癭盆生以醜自鬻突兀當軒聳羣目海鼃𨷖怒腹幹¶
<pb:KR4d0040_SBCK_003-8a>¶
張老蛟蟠蟄鱗鬐秃昔時仙客浮孤槎波㾗漬朽成¶
凹窪蜀都買卜置之去爾來流落嚴遵家誰逢好事¶
得寳蓄裁供盥濯眞可辱况爲飲具承歡娱未必蟠¶
根勝珠玉不若刳爲太古尊满𣂏明水羞百神凷桴¶
葦籥薦忠信坐使風俗還深淳¶
　　　　送張兵部(中庸字/无常)知遂州¶
劒嶺横天古棧㣲相如重駕傳車歸𩀱親𠋣門望巳¶
乆千&KR0016;踏雪行如飛人門富貴非不有似君榮耀眞¶
亦稀聞道西州遺畫像使我涕淚空沾衣(先人知/溪縣正板)¶
(籍肉賦役邑人至/今誦之畫像猶存)¶
　　　　同舍會飲金明沼上書事¶
日華駘蕩金明春波光净緑生魚鱗煙深草青逰人¶
<pb:KR4d0040_SBCK_003-8b>¶
少道路苦無車馬塵石渠諸君職事簡載酒擷花畏¶
花晚浮舟逐勝任所之箕踞狂歌扣舷板眼花耳熱¶
氣愈豪擲杯擊案聲嗷嗷驚沙颯颯遶洲渚魚龍遷¶
去避我曹人生大料無百歳貴賤賢愚同一𦤺在家¶
殽蔌餘㡬何一日風光不宜棄¶
　　　和聖俞詠昌言五物¶
　　　　括蒼石屏¶
主人小石屏得之括蒼山括蒼道里逺致此良亦難¶
層崖萬仭餘騰出浮雲端呉兒采石時蘿蔓愁攀縁¶
石文状松雪毫髪皆天然置之坐席旁清風常在顔¶
願君善蔵蓄永日供餘閒(御/名)勿示要人坐致求者繁¶
將使括蒼民吁嗟山谷間¶
<pb:KR4d0040_SBCK_003-9a>¶
　　　　淡𣗳石屏¶
昔行鞏洛間馬瘦天復隂寒煙淡不收一拂横長林¶
當時無畫工負此清賞心今朝石上迹歴歴皆可尋¶
䡖素巳紛泊老榦仍蕭森坐令髙興還野氣生衣襟¶
丹青不耐乆風日易消侵何如造化眞更彼歳月深¶
昌言家素盆購此糜百金請鐫好事名千古無銷沈¶
　　　　白鶻圖¶
白鶻日邉来一息萬里遥横飛碧海晴六翮寒蕭蕭¶
輕如朔雪花逈與長風飄傾身疊紺爪吟嘯何嘵哮¶
瞥來疾驚電欻起先扶揺遂令狐與狸不敢矜凶妖¶
罻羅不可取滅影還雲霄世人莫得見粉繪圖輕綃¶
凛然堂牖間霜氣生春朝風雨夜如墨古木無鳴梟¶
<pb:KR4d0040_SBCK_003-9b>¶
　　　　懷素書¶
上人工書世所稀於今散落無復遺君從何處獲數¶
幅敗絹蒼蒼不成軸雲流電走何縱横昬醉視之𩀱¶
目明烈火焼林虎豹慄疾雷裂地龍蛇驚須㬰掛壁¶
未收卷隂風颯颯來吹面秪疑神物在闇中寳秘不¶
令関俗眼嗟予平生不識書但愛意氣豪有餘欲求¶
數字置座側安得滿斗千金珠¶
　　　　縛虎圖¶
孫生非畫師趣尚頗竒偉爲人少諧合不肯畜妻子¶
時時入深山信足動百里蕭然坐盤石盡日曾不起¶
精心忽有得縦筆何恢詭萬象皆自然神工相表裏¶
流傳落人間萬金易寸紙君家縛虎圖用意尤精緻¶
<pb:KR4d0040_SBCK_003-10a>¶
雖云鎻紐牢觀者猶披靡昔聞劉綱妻制虎如犬豕¶
繋之牀脚間垂頭受鞭箠孫生儻未見畫此亦何理¶
明知非世人羽化實不死願君它日歸置之成都市¶
必有乗槎人庶㡬能辨此¶
　　　　新遷書齋頗爲清曠偶書呈全董二秀才¶
　　　　并示姪良富¶
長夏暑候濁雲火髙巑岏豈徒肌骨煩木卷川流乾¶
新居得南齋楹檻稍虚寛森羅對草𣗳暁暮清隂寒¶
汛掃布几簟氣體粗可安圖書雖非多亦足備覽觀¶
聖賢述事業細大無不完髙出萬古表逺窮四海端¶
於中苟得趣自可忘寝餐况今有道世穀禄正可干¶
朂哉二三子及時張羽翰力學致顯位拖玉簪華冠¶
<pb:KR4d0040_SBCK_003-10b>¶
毋爲玩博奕趣取一笑歡壮年不再來急景如流丸¶
　　　　奉同何濟川迎吏未至秋暑方劇呈同舍¶
穉金避老火暑勢尤驕盈朱光爍厚地萬葉焦無聲¶
夫子乆倦遊得郡爲親榮束裝待騶吏歸期殊未成¶
埃沙塞廣陌蓬藋擁前楹出處兩不愜孤坐心煩縈¶
何時驚飈來掃蕩天地清郊墟草𣗳疎千騎從雙旌¶
飄颻&KR0002;神仙皁盖西南征離羣詎幾時豈不懐友生¶
有意肯相過不妨巾屨并官舍稍虚凉愧無殽酒迎¶
　　　和聶之美雞澤官舍詩七首¶
　　　　西齋¶
明府學旣優所聞今得施四境巳澄清還以書自怡¶
西齋幾黄卷治原俱在兹¶
<pb:KR4d0040_SBCK_003-11a>¶
　　　　題㕔壁¶
百里有民社古爲子男國苟有愛物心穉老皆䝉徳¶
爲身不爲人鄙哉陶彭澤¶
　　　　縣樓¶
孤樓雖不髙足以瞰四逺餉婦陌頭歸田夫桑&KR0315;飯¶
敕吏省追胥勿令農事晚¶
　　　　葦¶
索索夕風遒瀼瀼朝露裛啅雀裊寒枝宿螢依敗葉¶
眇然秋興長坐與江潮接¶
　　　　柳¶
驛道苦車馬田廬悲斧斤誰㘽官舎俞老朽完天眞¶
所願明府心庇𣗳如庇人¶
<pb:KR4d0040_SBCK_003-11b>¶
　　　　向城路¶
村路烟欲暝行人殊未稀借問徃來者營營皆有爲¶
乃知市朝客趣務良可悲¶
　　　　懷翠亭¶
髙齋對秋山平望殊不逺雖違獨往心蒼蒼長在眼¶
可嗟都邑逰終日紅塵滿¶
　　　　晚食菊羮¶
朝來趨府庭飲啄厭腥羶况臨敲扑喧憒憒成中煩¶
歸来褫冠帶杖屨行東園菊畦濯新雨緑秀何其煩¶
平時苦目痾滋味性所便采擷授厨人烹瀹調甘酸¶
毋令薑桂多失彼眞味完貯之鄱陽甌薦以白木盤¶
餔啜有餘味芬馥逾秋蘭神明頓颯爽毛髪皆蕭然¶
<pb:KR4d0040_SBCK_003-12a>¶
廼知愜口腹不必矜肥鮮嘗聞南陽山有菊環清泉¶
居人飲其流孫息皆華顚嗟予素荒浪強爲簪𫃵牽¶
何當葺弊廬脫略區中縁南陽匄嘉種蒔彼數畒田¶
抱甕親灌漑爛漫供晨餐浩然養恬漠庶足延頽年¶
　　　　和冲卿崇文宿直睹壁上題名見&KR0009;并&KR0009;¶
　　　　邵不疑(冲卿詩序僕與不疑三人同登進/士同自太學官入校集賢書又嘗)¶
(同直一室今不疑謫南方㒒佐東平/冲卿因宿直觀壁上題名為詩代書)¶
白袍昔紛紛相與㑹東堂帝梧碧蕭瑟翔集皆鸞凰¶
伊余素空疎濫吹翰墨塲不爲羣儁遺出處聮簪裳¶
爾來凡六閏轉轂飛炎凉同歌太學下共醉金馬旁¶
脩竹壓窓寒夭桃𠋣戸芳金盤剖盧橘玉壺分蔗漿¶
驚呼局上急嘲笑杯間狂神情一契㑹形迹兩俱忘¶
<pb:KR4d0040_SBCK_003-12b>¶
歡餘嘆薄宦離合何能常濡毫紀歳時揮霍素壁光¶
去秋随相車㳂牒来東方城中未徧辭不疑逐南荒¶
奔波走郊外取别何蒼黄舉觴未及盡亟歸還束装¶
行行到官下日積簿領忙文書擁筆端胥史森如墻¶
况當三伏深沾汗尤淋浪細蠅遶眉睫驅赫不可攘¶
涔涔頭目昬始覺冠帶妨誠知才智微吏治非所長¶
懼貽知已羞敢不益自強因思甌閩逺南走侵閩漲¶
炎蒸異中縣從古無雪霜終朝坐茅屋鹽茗征行商¶
讙譁費口舌解嚢收毫芒不疑性髙介此困安可當¶
山川㡬千里問訊誰&KR0014;將冲卿居京邑青雲正騰驤¶
寓直紫臺上風露澄東廂清夜不成寐緩歩聊彷徨¶
拂此壁上塵逺懷同舍郎英辭欻感發髙義紛激昂¶
<pb:KR4d0040_SBCK_003-13a>¶
泠泠宮殿虚諷詠何琅琅手書成兩通貯之古錦囊¶
一往泉山南一致汶水陽堅重金璧體光寒矛劒鋩¶
廼知賢雋心淺俗未易量何嘗用榮枯遽爾分否臧¶
居然激衰薄更使清風&KR0045;¶
　　　　昔别贈宋復古張景淳¶
昔别如飛蓬飄蕩随所適那知十六載巵酒對今夕¶
渺然思舊逰間不容一息百年詎幾何㑹合難屢得¶
復古素愷悌志行重金錫皎如百鍊精不爲燥濕易¶
景淳氣高逸浩蕩誰與敵下筆驚雷霆龍蛇走屋壁¶
居然噐業美但有富貴逼佗時綰金印羇束愈愁寂¶
須窮今日懽快意浮大白勿辭簪弁傾頽然倒樽席¶
　　　　苦寒行¶
<pb:KR4d0040_SBCK_003-13b>¶
窮冬北上太行嶺霰雪糺結風峥嶸熊濳豹伏飛鳥¶
絶一徑僅可通人行僮飢馬羸石磴滑戰慄流汗皆¶
成冰妻愁兒號強相逐萬險歴盡方到并并州從來¶
號𢡖烈今日乃信非虚名隂烟苦霧朝不散旭日不¶
復&KR0014;精明跨鞍攬轡趨上府髪拳&KR0161;磔指欲零炭爐¶
炙硯湯渉筆重複畫字終難成誰言醇醪&KR0014;獨立壷¶
腹迸裂無由傾石脂装火近不熱蓬勃氣入頭顱腥¶
仰慙鴻鴈得自適随陽南去何溟溟又慙鳦鳥識時¶
節巖穴足以濳微形我來盖欲報恩分契闊非盡利¶
與榮古人有爲知已死只恐凍骨埋邉庭中朝故人¶
豈念我重裘厚履飄華纓傳聞此北更寒極不知彼¶
民何以生¶
<pb:KR4d0040_SBCK_003-14a>¶
　　　　&KR0004;見白髪慨然感懷¶
萬物壯必老性理之自然我年垂四十安得無華顚¶
所悲道業寡汩没無它賢深懼歳月頽宿心空棄捐¶
視此足自儆㧞之乃違天留為鑑中銘晨夕思乾乾¶
　　　　謝胡文學九齡惠水牛圖二卷¶
牛生天地間益物用最大其功配坤元彖爻參衆卦¶
血毛𩔖上帝肹蠁景福介宗廟及賓客百禮無不在¶
引耒刺中田粒食烝民賴服箱走四方竭力任重載¶
昔聞戴叟筆圖寫窮纖芥胡君&KR0071;其妙差肩立異代¶
公卿仰名聲一觀不可匄如何散賤者遽有雙圖賚¶
所嗟性顓愚雅不暁佳畫有如歌九韶鐘鼔樂聾聵¶
得之乃虚噐無異居大蔡神物恐化去立召風雨怪¶
<pb:KR4d0040_SBCK_003-14b>¶
𩀱圗雖卷還重貺敢不拜¶
　　　　王書記以近詩三篇相示各摭其意以詩賡之¶
　　　　感遇¶
白鵠出江渚刷羽何鮮新志凌青霞端欲飲天漢津¶
清飈未我與陂澤&KR0147;逡廵偶爲虞羅𫉬逺趣無由伸¶
樊籠厭局促野性那&KR0014;馴庭除&KR0070;驚顧慘慘常畏人¶
皓素不入俗衆目誰為珍稻粱不充腹日與雞鶩鄰¶
舉頭畏太髙俛啄空愁辛蕭蕭斂六翮憔悴傷精神¶
男兒五十不如意青衫華髪逰埃塵曏爲盬官北如¶
𣈆今為幕吏西適秦慨然遂欲抛手板拂衣高蹈錦¶
水濵長竿短艇入烟雨放歌酣飲欹烏巾方今聖朝¶
清似水林空谷静無𨼆淪吾君夢卜偶未到勿學君¶
<pb:KR4d0040_SBCK_003-15a>¶
　　　　投聖俞¶
聖俞精爲詩堅重比白玉至寳識之希未必諧衆目¶
應辰仰髙風跂聳自西蜀平生未相識歉歉不自足¶
薄逰困京師旅食止脫粟得官當入秦行李未結束¶
先求聖俞門執贄請𫠦欲九衢季冬月風沙正慘黷¶
羸馬憚逺行毛鬛寒瑟縮旅拒不肯前一歩九刺蹙¶
飢童袖擁口手足盡皸&KR1023;論詩乆未出竊罵怨滿腹¶
歸來面&KR0045;&KR0045;氣&KR0002;飫粱肉纍纍數十字疎淡不滿愊¶
自謂𫉬至珍呼兒謹蔵蓄長安十五驛重復間川陸¶
置詩懷袖間勌懑輒披讀高吟桑野闊目瞑即&KR0300;宿¶
自可忘羇愁行瞻灞陵曲¶
　　　　呈景仁¶
<pb:KR4d0040_SBCK_003-15b>¶
劔山中㫁融爲川清江雙流鬱廽旋溝塍阡陌粲如¶
繡香秔紫芋皆良田地靈物秀氣淑美由來衮衮生¶
英賢朝家文明𫠦及逺於今臺閣尤蟬聮獵纓鳴佩¶
走聲望出入金馬如雲煙奈何應辰獨𡒄坎華髪未¶
得離賔筵璵璠懸&KR0058;已爲寳結緑豈得偏棄捐願君¶
彈冠自重惜邑人行誦紫虚篇¶
　　　　酬胡侍講先生(瑗字/翼之)見&KR0009;¶
后王命天官考績弊群吏屬曹省閥閱專職米鹽事¶
賤生偶承乏竊禄聊自庇才力困不逮慘慘日憂惴¶
賴依僚友賢剸裂沛餘地自知雖&KR0009;名不足繫軒輊¶
先生喜誘掖貽詩極襃賁誰云&KR0010;杪寒面熱汗沾漬¶
非不恱子道駑鈍力難致常恐&KR0018;吹嘘終為重言累¶
<pb:KR4d0040_SBCK_003-16a>¶
　　　　和君𠋣日本刀歌¶
昆吾道逺不復通世傳切玉誰&KR0014;窮寳刀近出日本¶
&KR0038;越賈得之滄海東魚皮裝貼香木鞘黄白間雜鍮¶
與銅(賈人云眞鍮似/金真銅似銀)百金傳入好事手佩服可以攘¶
祅凶傳聞其國居大島土壤沃饒風俗好其先徐福¶
詐秦民采藥淹留童丱老百工五種與之俱至今噐¶
用皆精巧前朝貢獻屢往來士人往往工辭藻徐福¶
行時書未焚逸書百篇今尚存令嚴不許傳中&KR0038;舉¶
世無人識古文嗟予乗桴欲往學滄波浩蕩無通津¶
令人感嘆坐流涕鏽澀短刀何足云¶
　　　　同聖民過楊之美聴琵琶女奴彈啄木曲¶
　　　　觀諸公所贈歌明日投此為謝¶
<pb:KR4d0040_SBCK_003-16b>¶
坐曹據案心目疲出門上馬行何之闕然乆不見之¶
美率意共往初無期正逢&KR0259;轡欲有適爲我却觧連¶
環羇閑軒適足容數客夏木初繁有佳色呼兒取次¶
具杯盤青眼相逢喜無極檀槽錦帶小青娥妙質何¶
須誇綺羅按絃運撥驚四座當今老手誰&KR0014;過彈為¶
幽鳥啄寒木園林颯颯風雨和喙長𤓰短躍更上丁¶
丁取蠧何其多曲終拂羽忽飛去不覺酒盡朱顔酡¶
巳聞啄木曲又觀啄木歌雄文更復值絶藝有如天¶
際傾長河今朝壮觀誠極樂去此將奈寂寞何歸來¶
解帶豁胷腹坐踞胡牀仰看屋従今三日不洗耳耳¶
内泠泠有殘曲人間何物號富貴紆紫懐金盡虚噐¶
知君自處真得策身外百愁都擲置太學餐錢月㡬¶
<pb:KR4d0040_SBCK_003-17a>¶
何客來取酒同醒醉¶
　　　　晚歸書室呈君𠋣¶
簿領日沈迷事役等胥靡得歸無所爲未免閱書史¶
一種勞精神胷中異憂喜人生無苦樂適意即為美¶
廼知抱關人不必羡青紫¶
　　　　偶成¶
於陵薄三公桔槹親灌園伯成䡖南面執耒耕丘樊¶
淵明恥爲令乞食𠋣人門賢人樂遂志榮辱安足言¶
鄙哉夸毗子結駟乗朱軒¶
　　　　同君𠋣過聖俞¶
王畿天下樞簿頷日塡積自非奉朝請九衢未嘗識¶
今兹到東城胥靡暫逃役近指聖俞居安&KR0014;不往覿¶
<pb:KR4d0040_SBCK_003-17b>¶
一室静蕭然昏碑帖古壁叩階讀新詩迷闇得指擿¶
笑言殊未足黯然日將夕呼馬涉歸塗燈火巳歷歷¶
又知㡬何時更有重來迹¶
　　　　聖俞恵詩復以二章爲謝¶
我得聖俞詩於身亦何有名字托文編佗年知不朽¶
我得聖俞詩於家果何如留爲子孫寳勝有千金珠¶
　　　　和君𠋣藤牀十二韻¶
嗟予仕京府謀禄非謀身豈徒勞百骸消鑠侵天眞¶
所畏曠官誅敢辤從事勤朝訊獄中囚暮省案前文¶
雖有八尺牀初無偃息㾗比歸暫&KR0281;帶日没軒窓昬¶
援枕未及就擈面愁飛蚊未&KR0014;習律令何暇闚皇墳¶
夫君天才秀明穎排糾紛右曹况清簡剸裂奚足云¶
<pb:KR4d0040_SBCK_003-18a>¶
未遇且堅卧逢時將致君行當起經濟膏沐醒吾人¶
　　　　旬慮十七韻呈同舍¶
府官無旬休慮問乃逰息詔書禁從詣還舍始朝食¶
緩帶對藜&KR0325;下筯免促迫門前吏卒散却掃謝來客¶
北軒有藤床今晨始拂拭蓬髪亂宜梳霜髭閒可摘¶
開軒曬藥物發笥出書冊菊畦親灌浸茶噐自㳙滌¶
於時孟秋末天晴色紺碧林葉雖未零風聲巳淅𤁋¶
神明還九蔵清氣襲百脉征夫解甲胄疲馬脫羈靮¶
蜚鳥開樊籠跳魚出鼎鬲形骸盡我有不復爲物役¶
雖非乆安逸幸得少頃適訟庭止敲扑咫尺異喧寂¶
明朝不能然顧盻愁月夕¶
　　　　夜坐¶
<pb:KR4d0040_SBCK_003-18b>¶
春陽氣未勝重爲隂所乗涔涔積雨闋慘慘餘寒増¶
流雲鬱不開烈風尚慿陵夜闌閉戸牖青暈生昬燈¶
僮僕悉巳眠書几乆欹凭渉獵閱舊聞蹔使心䰟澄¶
有如行役歸丘園怳重登又如逺别離邂逅逢友朋¶
嗟嗟宦逰子何異魚入&KR0699;奪其性所樂强以所不&KR0014;¶
人生本不勞苦被外物繩坐愁清旦出文墨來相仍¶
吏徒分四集僕㒒如秋蠅煩中劇沸鼎入骨眞可憎¶
安得插六翮適意高飛騰¶
　　　　二月中旬慮問過景靈宮門始見花卉呈¶
　　　　君𠋣¶
賤生參府僚勉強踰半歳終非性所好出入意如醉¶
訟庭敲扑喧衆草絶生意不知有青春候怱巳改燧¶
<pb:KR4d0040_SBCK_003-19a>¶
周章連日忙爛漫數宵睡軒窓岌飛舉風雨頗&KR1316;睢¶
謂言芳菲物狼籍應掃地今晨呼馬出歴獄問囚繫¶
窈窕清宫深倉琅朱門閉廣殿肅層隂虚庭藹佳氣¶
長楊委嫰緑老柏净新翠薜荔垂寃延竒石立贔屭¶
豁然愁憤開精神四面至事役難少留馬去尚囬睇¶
亦足慰無聊年華不都棄¶
　　　　和始平公夢中有懐歸之念作詩始得兩¶
　　　　句而寤因足成一章¶
元宰撫洪鈞四海可熏灼至人飬天眞視此猶嬰縛¶
出入金鼔威寤寐琴樽樂廼知伊吕心未始忘丘壑¶
　　　　和鄰幾六月十一日省宿書事¶
長夏金正伏火意尤驕盈夫子寓官舍無術逃煩蒸¶
<pb:KR4d0040_SBCK_003-19b>¶
軒窓豁四開滅去壁上燈紵衣不可親羽扇安能勝¶
濯泉泉巳温撫簟簟可憎萬葉悄無風但有飛蚊鳴¶
六府燥不濡喉舌烟塵生攝衣起徐歩四顧天正晴¶
雲漢淺欲涸箕畢徒縦横忽思終南巔秀出秦雲青¶
上有長松林蔽日深杳&KR0115;下有萬仭壑含蓄太古冰¶
安得躡&KR0127;屐杖策縁峥嶸挂冠芙蓉&KR0692;結屋高崖稜¶
囬視萬鍾禄彯撇如飛蠅¶
　　　　和張仲通學士苦暑思長安幕中望終南¶
　　　　秋雪呈鄰幾¶
秋雲覆秦川小雨野未濕誰言終南頂巳有霰雪集¶
返景開新晴孱顔照都邑初疑江津闊逺浪横風急¶
又疑龍蛻骨逶迤委原隰詞客登髙樓四望清興入¶
<pb:KR4d0040_SBCK_003-20a>¶
當時應百篇遺散不復拾今兹宦帝城大暑困鬱悒¶
紅塵滿九衢出入冠帶襲家居賓旅來俯僂煩拜揖¶
回思幕中趣引領安可及江翁養文采正如玄豹蟄¶
君往犯其嚴騰起誰敢縶嗟予素恇怯旁睨毛髪立¶
強復綴此章庶幾勇可習¶
　　　　和仲通追賦陪資政侍郎呉公臨虚亭燕¶
　　　　集&KR0009;呈陜府祖擇之學士¶
吾家陜之北陜事吾能&KR0003;孤亭占城隅形勝最殊絶¶
雲消天宇空極目鳥飛滅大河西北來洶湧地脉裂¶
萬里卷流沙長驅走溟碣羣山勢離合披靡随曲折¶
林薄帶村墟郊原如繡纈祠宫望神禹閒田指虞芮¶
高丘想巫咸空巖懐傅&KR0003;聖賢迹已遠縹渺見風烈¶
<pb:KR4d0040_SBCK_003-20b>¶
呉公昔為守治行瑩冰雪君從豐鎬來華舘息塵轍¶
主人喜嘉客置酒升嵽嵲清歡浩無涯燭至樽未撤¶
誰知捧手辭遽有幽明訣至今猶墮淚遺愛滿耆耋¶
擇之新下車條教悉施設依然典刑在先後如符節¶
嗟予仕京邑苟禄自羇紲丘壟翳荒松三年灑掃缺¶
求歸未&KR0014;得朝莫腸百結得君臨虚詩髣髴見里&KR0692;¶
何時往登臨曠若目去䁾憂来復長吟益使寸心折¶
　　　　秋意呈鄰幾呉充¶
新凉入閭巷舊暑何人掃筠籠賣紅蓮莎堦墜丹棗¶
蕉衫日以疎紈扇安能好蟬悲西風𣗳燕亂斜陽草¶
此意屬淵明籬邉幾樽倒¶
　　　　次韻和(掃棗好草倒)¶
<pb:KR4d0040_SBCK_003-21a>¶
槐花滿庭除籍籍不可掃梢踈邵平𤓰漸熟王陽&KR0037;¶
失時團扇棄新進祫衣好日暮益愁思寒螿起幽草¶
忽聞秋興篇嘆賞㡬絶倒¶
　　　　又對前韻(窺棃卑枝垂)¶
端居倦煩暑園圃乆不窺雨餘秋氣新紅葉生紫棃¶
形　得蕭散不知環堵卑何&KR0014;效流俗把酒須菊枝¶
登髙已可醉四野青雲垂¶
　　　　偏眠船舷邉¶
縦棹下清溪波靜地仍偏日夕水風&KR0765;蕭灑成安眠¶
兀兀但髙枕悠悠還進船中流忽驚窹漁父歌扣舷¶
山川非曏時回首雲霞邉¶
　　　　後牖有朽栁¶
<pb:KR4d0040_SBCK_003-21b>¶
弱植生川澤託根北堂後昔時青春姿扶踈映軒牖¶
風霜日消落憔悴復何有蠧穿枯節㫁雨漬虗心朽¶
幸不夭天年猶得勝凡栁¶
　　　　聶著作三舅謫官長沙作耐辱亭書来索詩¶
少連善降志無愠&KR0014;忍詬兹亭名耐辱締構自吾舅¶
樽前湘水清席下湘山秀於焉忘榮枯終日醉醇酎¶
攻愁&KR0002;攻敵避喧如避㓂困乆理須通非徒保無咎¶
　　　　走索¶
伎兒欲誇衆喜占衢路交繫組不厭長縛竿不厭髙¶
空中紛往来巧捷如飛猱却行欠膚寸倒絓連秋毫¶
參差有萬一虀粉安可逃錢刀不盈掬身世䡖鴻毛¶
徒資旁觀好曹偶相稱襃豈知&KR0025;事者䖏之危且勞¶
<pb:KR4d0040_SBCK_003-22a>¶
　　　　邵不疑𠫊薜荔及竹¶
脩竹非俗物薜荔亦佳草𣗳之君子庭人來見逾好¶
侵堦鶴脛細縁壁龍鱗老紛披兩疎翠煙色宜秋早¶
主人日封植清風庶長保¶
　　　　和公逹過潘樓觀七夕市¶
織女雖七襄不能成報章無巧可乞汝世人空自狂¶
帝城秋色新滿市翠帟張偽物踰百種爛漫侵數坊¶
誰家油壁車金碧照面光土偶長尺餘買之珠一囊¶
安知杼軸勞何物爲𧖟桑紛華不足恱浮侈眞可傷¶
　　　　酬鄰㡬問不飲㘽菊(鄰㡬詩曰君實不飲/酒庭下多栽菊不知)¶
(黄花開奈此盃中緑凌晨烟露滋後/日風霜促欲表君苦心宜種子猷竹)¶
黄菊本天物先隨元化生酒醴廼人功後因儀狄成¶
<pb:KR4d0040_SBCK_003-22b>¶
酒客強親菊菊酒初無情種之荒階側何嘗妨獨醒¶
脩竹氣蕭灑自合生君庭¶
　　　　次韻和不疑假書鄰幾知方酣寢爲詩通¶
　　　　意¶
江翁順天和心迹兩夷簡雖如邉韶寢且異宰予懶¶
平居無時閒&KR0052;史自課限高歌慕翰林鳴琴寫中散¶
翛然物外人強為章綬綰官舎苦秋霖瞬息聊休眼¶
勤勩巳有餘宴安何愧赧借書誰敢驚欹枕尚未暖¶
不疑神𩦸才垂耳困皁棧碌碌隨吾儕拜揖把手版¶
毋嫌朱墨倦騰舉已為晚(御/名)勿思山林山林付愚孱¶
　　　　八月十七日夜省直紀事呈同舍¶
窮秋直省舍大雨吁可畏九河飜層空入夜愈恣睢¶
<pb:KR4d0040_SBCK_003-23a>¶
置床東壁根時有塗墍墜颯颯𫝑將摧怵惕不成𥧌¶
中宵抱衾立呼燭乆方至徙之近西偏禂帳不&KR0014;備¶
飛蚊胡不仁忍此加啄噬避煩只深蔵悒悒靣䝉被¶
須&KR0119;漏轉劇枕褥亦沾漬雖起欲何之室中無燥地¶
展轉遂逹旦耿耿負憂悸因思閭井民餬口仰執技¶
束書巳連旬妻兒日憔悴囊錢與盎米薪米同時匱¶
敗衣不&KR0085;準搏手坐相視予今幸巳多敢不自知愧¶
無謀忝&KR0079;食念爾但増欷¶
　　　　送雷太簡¶
南山有白雲應物任𫠦適欻来非有心倐去還無迹¶
甘澤望沾浹嘉生待蘇息無爲遽收卷復入巖間石¶
　　　　和王介甫眀妃曲¶
<pb:KR4d0040_SBCK_003-23b>¶
胡雛上馬唱胡歌錦車巳駕白槖駝眀妃揮淚辭漢¶
主漢主傷心知奈何宫門銅環雙獸靣囬首何時復¶
来見自嗟不若住巫山布䄂蒿簪嫁郷縣萬里寒沙¶
草木稀居延塞外使人歸舊来相識更無物只有雲¶
邉秋鴈飛愁坐泠泠調四絃曲終掩靣向胡天侍兒¶
不觧漢家語指下哀聲猶可傳傳徧胡人到中土萬¶
一佗年流樂府妾身生死知不歸妾意終期窹人主¶
目前美醜良易知咫尺掖庭猶可欺君不見白頭蕭¶
太傅被䜛仰藥更無疑¶
　　　　和不疑送虜使還道中聞鄰幾聖俞長逝¶
　　　　作詩哭之¶
昨夕郵吏来叩門致書凾呼奴取以入就火開其緘¶
<pb:KR4d0040_SBCK_003-24a>¶
不疑賦長篇發自燕之南痛傷江與梅継踵良人殱¶
噫嗟知其二尚未知其三請&KR0025;北轅後覼縷爲君談¶
鄰㡬雖乆病始不妨朝叅飲歠䆮衰少厥逆生虗痰¶
逮於易簀辰皮骨餘崆嵌遺書屬清儉終始眞無慙¶
聖俞食寒氷外以風邪兼愚醫暴下之結轖候愈添¶
惙惙氣上走不復容鍼砭自言&KR0025;良友地下心亦甘¶
欽聖體素强藥石性𫠦諳平居察舉措敢以不夀占¶
一朝蹔歸卧簿領不廢簽訃来衆皆愕未信猶闚覘¶
興言念三子舉&KR0209;涕已霑英賢&KR0014;㡬何逝者迹相銜¶
君疑天上才難得帝人貪我疑人間美多取神𫠦嫌¶
&KR0252;&KR0252;幽眀際蓍蔡難窮探憂来不可忘終日心厭厭¶
　　　　虞帝¶
<pb:KR4d0040_SBCK_003-24b>¶
虞帝老倦勤薦禹爲天子豈有復南廵迢迢渡湘水¶
至徳逺無𧰼異論紛紛起意疑大聖人姦憸亦如己¶
乃知中下士無由逃謗毀¶
　　　　憫獄謡¶
五刑𧰼天有震耀上聖本以防姦邪法官由来少和¶
泰臯陶之靣如削𤓰况於秦漢任酷吏死人籍籍如¶
亂麻揺椘之求靡不得小者勍刖大滅家君不見古¶
時牢獄地幾多寃骨埋黄沙¶
　　　　和呉沖卿三哀詩(江鄰㡬梅聖/俞韓欽聖)¶
天生千萬人中有一儁傑奈何喪三賢前後&KR0138;暮月¶
鄰㡬任天資浮飾恥澡刷朝市等山林衣冠同布褐¶
外無涇渭分内有淄澠别逢時敢危言慷慨誰&KR0014;奪¶
<pb:KR4d0040_SBCK_003-25a>¶
聖俞詩七千歴歴盡精絶初無追琢勤氣質禀清㓗¶
&KR0018;兹驚世才未甞自標掲鞠躬隨衆後側足畏蹉跌¶
欽聖渥洼駒初生巳汗血雖有絶塵踪不失和鸞節¶
冝爲清廟器儼雅&KR0063;鍾律衆論仍共然非從友朋出¶
群材方大来軮軋扶帝室誰云&KR0204;顧間聮翩化異物¶
弔縗哭未巳病枕氣巳竭同爲地下逰擕手不相失¶
紳紱頓蕭條相逢但嗟咄誦君三哀詩終篇涕如雪¶
眉目尚昭晣笑言猶髣髴肅然来悲風四望氣蕭瑟¶
　　　　和王介甫烘蝨¶
天生萬物名品夥嗟爾為生至么麽依人自活反食¶
人性喜伏蔵便垢涴晨朝生子暮生孫不日蕃滋踰¶
萬箇透疎縁𨻶巧百端通夕爬搔不&KR0014;卧我歸彼出¶
<pb:KR4d0040_SBCK_003-25b>¶
疲奔命偹北驚南厭搜邏所擒至少所失多捨置熏¶
燒無術奈加之炭上猶晏然相顧未知亡族禍大者¶
洋洋迷所適奔走未停身巳堕細者懦怯但深濳乾¶
死縫中誰復課黒者抱髪亦憂疑逃入幧頭黙相賀¶
腥腥騰起逺襲人袖擁鼻端時一唾初雖快意終自¶
咎致爾殱夷非爾過吾家篋笥本自貧况復爲人苦¶
慵惰體生鱗甲未能浴衣不離身成脆破朽繒壊絮¶
為淵藪如麥如麻寖肥大虚腸不免須侵人肯學夷¶
齊甘死餓醯酸蜹聚理固然爾輩披攘我當坐但思¶
努力自㓗清群蝨皆當逺逋播¶
温&KR0038;文正公文集卷第三¶
