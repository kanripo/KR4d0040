# -*- mode: mandoku-view -*-
#+TITLE: 傳家集
#+DATE: 2015-09-23 10:19:35
#+PROPERTY: JUAN 3


次道初登朝呈同舍
<pb:KR4d0040_WYG_002-4a>
林葩積浮脆煙霧矜春姿山桂結芳堅冰霰横秋枝夫
君名卿嗣華實雙葳蕤如何仕不偶通籍鬢生絲豈非
秋桂類不足煩嗟咨我今三十餘汩没無佗竒正恐食
浮人敢言位猶卑同登天子廷自視誠非冝清朝正求
治諌路方坦夷太平可立致此任非君誰
　　　奉同范景仁宋次道太常致齋韓廷評(維/)見過
　　　　閽人不時内韓去乃知為詩謝之
端居太常署寒日淡孤清取酒呼諸友談笑方縱横韓
<pb:KR4d0040_WYG_002-4b>
君士林秀四海依髙名家襲鍾鼎貴身無簮組縈逍遥
風塵外萬物秋毫輕未嘗妄過人所過以為榮如何枉
玉趾及門失相迎主人豈傲客事有迷悞并追延既不
及相視徒嗟驚威鳳顧脩梧不下還孤征景星欻呈彩
旋有流雲生靈物固難覩俗眼眞不明投謝有何物珉
石從雙瓊
　　　送守哲歸廬山
哲公金陵來神韻自孤秀京華三十春髙節愈幽茂烜
<pb:KR4d0040_WYG_002-5a>
赫公卿門道俗日奔走自非趣尚合一息不相就慷慨
賢豪士波溢千金富蔬飯苟有餘秋毫未嘗受嚻呶不
可變堅白如瓊琇居然尚愁寂終厭塵土臭忽思香爐
雲薈蔚冠孤岫振衣尋昔遊煙霞宛如舊絡木藤蔓長
攫石松根瘦瀑泉響夜壑乳管添春竇茅茨䕃方丈宴
坐度清晝几席雨竒花階除馴猛獸方知物外樂回視
人寰陋慎勿露聲光愚迷將輻湊
　　　清明後二日同鄰幾景仁次道中道興宗元明
<pb:KR4d0040_WYG_002-5b>
　　　　秉國如晦公踈飲趙道士東軒以日暮天無
　　　　雲春風扇㣲和為韻得和字
寂寥清明後餘春已無多閒軒冨佳致不惜載酒過水
木晚尤秀風煙晴更和臨樽不盡醉柰此芳菲何
　　　晉康陳生(庸/)家世以孝悌聞有異木連理生其
　　　　庭郡欲旌表其門不果王禹玉為之求詩於
　　　　朝之士大夫以紀之
靈珠蟠泥沙積水不能掩賢人畜美德乆矣自標檢陳
<pb:KR4d0040_WYG_002-6a>
生世同財百口共豐儉逺居嶺海間天質非陶染邦人
慕其行鬬辨日衰減祥木并殊柯童童植軒檻或欲揭
其門令人識儀範愚公私不然外奬由内歉已能孝悌
著黙致神靈感何必賜牛酒然後明襃貶況兹詩詠末
𤨏𤨏事鉛槧才薄不敢辤適能為汙㸃
　　　送邵興宗之丹陽
赤日裂后土萬家如烘爐君行何事役似為貧所驅埃
塵稍去眼雲景日蕭踈扁舟乗長風倐忽變三呉六年
<pb:KR4d0040_WYG_002-6b>
羇旅倦一旦誰掃除慎勿忘回首浩蕩江山娯
　　　癭盆
癭盆生以醜自鬻突兀當軒聳羣目海鼃鬭怒腹幹張
老鮫蟠蟄鱗鬐秃昔時仙客浮孤槎波㾗漬朽成凹窪
蜀都買卜置之去爾來流落嚴遵家誰逄好事得寳蓄
裁供盥濯眞可辱況為飲具承歡娯未必蟠根勝珠玉
不若刳為太古尊滿𣂏明水羞百神&KR2323;桴葦籥薦忠信
坐使風俗還深淳
<pb:KR4d0040_WYG_002-7a>
　　　送張兵部(中庸字/元常)知遂州
劒嶺横天古棧㣲相如重駕傳車歸雙親倚門望已乆
千騎踏雪行如飛人間富貴非不有似君榮耀眞亦稀
聞道西州遺畫像使我涕淚空沾衣(先人知小溪縣正/板籍均賦役聞邑)
(人至今誦之/畫像猶存)
　　　同舎㑹飲金明沼上書事
日華駘蕩金明春波光淨緑生魚鱗煙深草青遊人少
道路苦無車馬塵石渠諸君職事簡載酒擷花畏花晚
<pb:KR4d0040_WYG_002-7b>
浮舟逐勝任所之箕踞狂歌叩舷板眼花耳熱氣愈豪
擲杯擊案聲嗷嗷驚沙颯颯繞洲渚魚龍遷去避我曹
人生大料無百嵗貴賤賢愚同一致在家殽蓛餘㡬何
一日風光不冝棄
　　　新遷書齋頗為清曠偶書呈全董二秀才并示
　　　　姪良富
長夏暑候濁雲火髙㠝岏豈徒肌骨煩木巻川流乾新
居得南齋楹檻稍虛寛森羅對草樹曉暮清隂寒汛掃
<pb:KR4d0040_WYG_002-8a>
布几簟氣體粗可安圖書雖非多亦足備覽觀聖賢述
事業細大無不完髙出萬古表逺窮四海端於中苟得
趣自可忘寢餐況今有道世糓禄正可干朂哉二三子
及時張羽翰力學致顯位拖玉簮華冠毋為玩博弈趣
取一笑歡壯年不再來急景如流丸
　　　奉同何濟川迎吏未至秋暑方劇呈同舎
稺金避老火暑勢尤驕盈朱光爍厚地萬葉焦無聲夫
子乆倦遊得郡為親榮束裝待騶吏歸期殊未成埃沙
<pb:KR4d0040_WYG_002-8b>
塞廣陌蓬藋擁前楹出處兩不愜孤坐心煩縈何時驚
飈來掃蕩天地清郊墟草樹踈千騎從雙旌飄颻若神
仙皁盖西南征離羣詎㡬時豈不懷友生有意肯相過
不妨巾屨并官舎稍虛涼愧無殽酒迎
　　　晚食菊羮
朝來趨府庭飲啄厭腥羶況臨敲扑喧憒憒成中煩歸
來禠冠帶杖屨行東園菊畦¶濯新雨緑秀何其繁¶平時
苦目痾滋味性所便采擷授厨人烹㵸調甘酸母令薑
<pb:KR4d0040_WYG_002-9a>
桂多失彼眞味完貯之鄱陽甌薦以白木盤餔啜有餘
味芬馥逾秋蘭神明頓颯爽毛髮皆蕭然迺知愜口腹
不必矜肥鮮嘗聞南陽山有菊環清泉居人飲其流孫
息皆華顛嗟予素荒浪强為簮緌牽何當葺弊廬脫略
區中縁南陽匄嘉種蒔彼數畆田抱甕親灌溉爛漫供
晨餐浩然養恬漠庶足延頽年
　　　和呉冲卿崇文宿直睹壁上題名見寄并寄邵
　　　　不疑(冲卿詩序僕與不疑三人同登進士同/自太學官入校集賢書又嘗同直一室)
<pb:KR4d0040_WYG_002-9b>
　　　　(今不疑謫南方僕佐東平冲卿/因宿直觀壁上題名為詩代書)
白袍昔紛紛相與㑹東堂帝梧碧蕭瑟翔集皆鸞凰伊
予素空踈濫吹翰墨場不為羣儁遺出處聨簮裳爾來
凡六閏轉轂飛炎凉同歌太學下共醉金馬旁脩竹壓
牕寒夭桃倚户芳金盤剖盧橘玉壺分蔗漿驚呼局上
急嘲笑杯間狂神情一契㑹形迹兩俱忘歡餘嘆薄宦
離合何能常濡毫紀嵗時揮霍素壁光去秋隨相車沿
牒來東方城中未徧辭不疑逐南荒奔波走郊外取别
<pb:KR4d0040_WYG_002-10a>
何蒼黄舉觴未及盡亟歸還束裝行行到官下日積簿
領忙文書擁筆端胥史森如牆況當三伏深霑汗尤淋
浪細蠅繞眉睫驅赫不可攘涔涔頭目昏始覺冠帶妨
誠知才智㣲吏治非所長懼貽知已羞敢不益自强因
思甌閩逺南走侵溟漲炎蒸異中縣從古無雪霜終朝
坐茅屋鹽茗征行商讙譁費口舌觧囊收毫芒不疑性
髙介此困安可當山川幾千里問訊誰能將冲卿居京
邑青雲正騰驤寓直紫臺上風露澄東廂清夜不成寐
<pb:KR4d0040_WYG_002-10b>
緩步聊彷徨拂此壁上塵逺懐同舎郎英辭欻感發髙
義紛激昻泠泠宫殿虛諷咏何琅琅手書成兩通貯之
古錦囊一徃泉山南一致汶水陽堅重金璧體光寒矛
劒鋩迺知賢雋心淺俗未易量何嘗用榮枯遽爾分否
臧居然激衰薄更使清風揚
　　　昔别贈宋復古張景淳
昔别如飛蓬飄蕩随所適那知十六載巵酒對今夕渺
然思舊遊間不容一息百年詎幾何㑹合難屢得復古
<pb:KR4d0040_WYG_002-11a>
素愷悌志行重金錫皎如百鍊精不為燥濕易景淳氣
髙逸浩蕩誰與敵下筆驚雷霆龍蛇走屋壁居然器業
美但有富貴逼佗時綰金印羇束愈愁寂須窮今日懽
快意浮大白勿辤簮弁傾頽然倒樽席
　　　初見白髪慨然感懷
萬物壯必老性理之自然我年垂四十安得無華顛所
悲道業寡汩没無佗賢深懼嵗月頽宿心空棄捐視此
足自儆㧞之廼違天留為鑑中銘晨夕思乾乾
<pb:KR4d0040_WYG_002-11b>
　　　謝胡文學(九齡/)惠水牛圖二巻
牛生天地間益物用最大其功配坤元彖爻參衆卦血
毛類上帝肸蠁景福介宗廟及賔客百禮無不在引耒
刺中田粒食烝民頼服箱走四方竭力任重載昔聞戴
叟筆圖寫窮纎芥胡君繼其妙差肩立異代公卿仰名
聲一觀不可匄如何散賤者遽有雙圖賚所嗟性顓愚
雅不曉佳畫有如歌九韶鐘鼔樂聾瞶得之乃虛器無
異居大蔡神物恐化去立召風雨怪雙圖雖巻還重貺
<pb:KR4d0040_WYG_002-12a>
敢不拜
　　　王書記以近詩三篇相示各摭其意以詩賡之
　　　　感遇
白鵠出江渚刷羽何鮮新志陵青霞端欲飲天漢津清
飈未我與陂澤聊逡廵偶為虞羅獲逺趣無由伸樊籠
厭局促野性那能馴庭除數驚顧慘慘常畏人皓素不
入俗衆目誰為珍稻粱不充腹日與鷄鶩鄰舉頭畏太
髙俛啄空愁辛蕭蕭斂六翮憔悴傷精神男兒五十不
<pb:KR4d0040_WYG_002-12b>
如意青衫華髮遊埃塵曏為鹽官北如晉今為幕吏西
適秦慨然遂欲抛手板拂衣髙蹈錦水濵長竿短艇入
煙雨放歌酣飲欹烏巾方今聖朝清似水林空谷静無
隠淪吾君夢卜偶未到勿學君平與子眞
　　　投梅聖俞
聖俞精為詩堅重比白玉至寳識之希未必諧衆目應
辰仰髙風跂聳自西蜀平生未相識歉歉不自足薄遊
困京師旅食止脫粟得官當入秦行李未結束先求聖
<pb:KR4d0040_WYG_002-13a>
俞門執贄請所欲九衢季冬月風沙正慘黷羸馬憚逺
行毛鬛寒瑟縮旅拒不肯前一歩九刺蹙飢童䄂擁口
手足盡皸瘃論詩乆未出竊罵怨滿腹歸來面揚揚氣
若飫粱肉纍纍數十字踈淡不滿幅自謂獲至珍呼兒
謹藏蓄長安十五驛重複問川陸置詩懷䄂間勌懣輒
披讀髙吟桑野闊目瞑即投宿自可忘羇愁行瞻灞陵
曲
　　　呈范景仁
<pb:KR4d0040_WYG_002-13b>
劒山中斷融為川清江雙流鬰廻旋溝塍阡陌粲如繡
香秔紫芋皆良田地靈物秀氣淑美由來衮衮生英賢
朝家文明所及逺於今臺閣尤蟬聨獵纓鳴佩走聲望
出入金馬如¶雲煙柰何應辰獨壈坎華髮未得離賔筵
璵璠懸黎已為寳結緑豈得偏棄捐願君彈冠自重惜
邑人行誦子虛篇
　　　酬胡侍講先生(瑗字/翼之)見寄
后王命天官考績弊群吏屬曹省閥閱專職米鹽事賤
<pb:KR4d0040_WYG_002-14a>
生偶承乏竊禄聊自庇才力困不逮慘慘日憂惴賴依
僚友賢剸裂沛餘地自知雖寄名不足繫軒輊先生喜
誘掖貽詩極襃賁誰云嵗杪寒面熱汗沾漬非不恱子
道駑鈍力難致常恐負吹噓終為重言累
　　　同張聖民過楊之美聽琵琶女奴彈啄木曲觀
　　　　諸公所贈歌明日投此為謝
坐曹據案心目疲出門上馬行何之闕然乆不見之美
率意共徃初無期正逢攬轡欲有適為我却觧連環羇
<pb:KR4d0040_WYG_002-14b>
閒軒適足容數客夏木初繁有佳色呼兒取次具杯盤
青眼相逄喜無極檀槽錦帶小青娥妙質何須誇綺羅
按絃運撥驚四座當今老手誰能過彈為幽鳥啄寒木
園林颯颯風雨和喙長爪短躍更上丁丁取蠧何其多
曲終拂羽忽飛去不覺酒盡朱顔酡已聞啄木曲又觀
啄木歌雄文更復值絶藝有如天際傾長河今朝壯觀
誠極樂去此將柰寂寞何歸來觧帶豁胷腹坐踞胡牀
仰㸔屋從今三日不洗耳耳内泠泠有殘曲人間何物
<pb:KR4d0040_WYG_002-15a>
號富貴紆紫懷金盡虛器如君自處真得䇿身外百愁
都擲置太學餐錢月㡬何客來取酒同醒醉
　　　晚歸書室呈錢君倚
簿領日沈迷事役等胥靡得歸無所為未免閱書史一
種勞精神胷中異憂喜人生無苦樂適意即為美廼知
抱闗人不必羨青紫
　　　偶成
於陵薄三公桔橰親灌園伯成輕南面執耒耕丘樊淵
<pb:KR4d0040_WYG_002-15b>
明恥為令乞食倚人門賢人樂遂志榮辱安足言鄙哉
夸毗子結駟乘朱軒
　　　同錢君倚過梅聖俞
王畿天下樞薄領日塡積自非奉朝請九衢未嘗識今
兹到東城胥靡蹔逃役近指聖俞居安能不徃覿一室
静蕭然昏碑帖古壁叩階讀新詩¶迷闇得指擿笑言¶殊
未足黯然日將夕呼馬涉歸塗燈火已歴歴又知幾何
時更有重來迹
<pb:KR4d0040_WYG_002-16a>
　　　梅聖俞惠詩復以二章為謝
我得聖俞詩於身亦何有名字託文編佗年知不朽
我得聖俞詩於家果何如留為子孫寳勝有千年珠
　　　和錢君倚藤牀十二韻
嗟予仕京府謀禄非謀身豈徒勞百骸消鑠侵天眞所
畏曠官誅敢辭從事勤朝訊獄中囚暮省案前文雖有
八尺牀初無偃息痕比歸蹔觧帶日没軒忩昏援枕未
及就撲面愁飛蚊未能習律令何暇闚皇墳夫君天才
<pb:KR4d0040_WYG_002-16b>
秀明頴排糾紛右曹況清簡剸裂奚足云未遇且堅卧
逢時將致君行當起經濟膏沐醒吾人
　　　旬慮十七韻呈同舎
府官無旬休慮問廼遊息詔書禁從詣還舎始朝食緩
帶對藜羮下筯免促廹門前吏卒散却掃謝來客北軒
有藤牀今晨始拂拭蓬髪亂冝梳霜髭閒可摘開囊曬
藥物發笥出書册菊畦親灌浸茶器自㳙滌於時孟秋
末天晴色紺碧林葉雖未零風聲已淅瀝神明還九藏
<pb:KR4d0040_WYG_002-17a>
清氣襲百脉征夫觧甲胄疲馬脫羇靮蜚鳥開樊籠跳
魚出鼎鬲形骸盡我有不復為物役雖非乆安逸幸得
少頃適訟庭止敲扑咫尺異喧寂明朝不能然顧盼愁
月夕
　　　夜坐
春陽氣未勝重為隂所乘涔涔積雨闋慘慘餘寒増流
雲鬱不開烈風尚憑陵夜闌閉户牖青暈生昏燈僮僕
悉已眠書几乆欹凭涉獵閱舊聞蹔使心魂澄有如行
<pb:KR4d0040_WYG_002-17b>
役歸丘園恍重登又如逺别離邂逅逢友朋嗟嗟宦遊
子何異魚入&KR0699;奪其性所樂强以所不能人生本不勞
苦被外物繩坐愁清旦出文墨來相仍吏徒紛四集僕
僕如秋蠅煩中劇沸鼎入骨眞可憎安得挿六翮適意
髙飛騰
　　　二月中旬慮問過景靈宫門始見花卉呈錢君
　　　　倚
賤生叅府僚勉强踰半嵗終非性所好出入意如醉訟
<pb:KR4d0040_WYG_002-18a>
庭敲扑喧衆草絶生意不知有青春倐忽已改燧周章
連日忙爛漫數宵睡軒䆫岌飛舉風雨頗恣睢謂言芳
菲物狼藉應掃地今晨呼馬出歴獄問囚繫窈窕清宫
深倉琅朱門閉廣殿肅層隂虛庭藹佳氣長楊委嫰緑
老柏凈新翠薜荔垂宛延竒石立贔屭豁然愁憤開精
神四面至事役難少留馬去尚回睇亦足慰無聊年華
不都棄
　　　和始平公夢中有懷歸之念作詩始得兩句而
<pb:KR4d0040_WYG_002-18b>
　　　　寤因足成一章
元宰撫洪鈞四海可熏灼至人養天眞視此猶嬰縛出
入金鼔威寤寐琴樽樂廼知伊吕心未始忘丘壑
　　　和江鄰幾六月十一日省宿書事
長夏金正伏火意尤驕盈夫子寓官舎無術逃煩蒸軒
窻豁四開滅去壁上燈紵衣不可親羽扇安能勝濯泉
泉已温撫簟簟可憎萬葉悄無風但有飛蚊鳴六府燥
不濡喉舌煙塵生攝衣起徐步四顧天正晴雲漢淺欲
<pb:KR4d0040_WYG_002-19a>
涸箕畢徒縱横忽思終南巔秀出秦雲青上有長松林
蔽日深杳冥下有萬仞壑含蓄太古冰安得躡輕屐杖
䇿縁峥嶸挂冠芙蓉闕結屋髙崖稜回視萬鍾禄彯撇
如飛蠅
　　　和張仲通學士苦暑思長安幕中望終南秋雪
　　　　呈江鄰幾
秋雲覆秦川小雨野未濕誰言終南頂已有霰雪集返
景開新晴孱顔照都邑初疑江津闊逺浪横風急又疑
<pb:KR4d0040_WYG_002-19b>
龍蛻骨逶迤委原隰詞客登髙樓四望清興入當時應
百篇遺散不復拾今兹宦帝城大暑困鬱悒紅塵滿九
衢出入冠帶襲家居賔旅來俯僂煩拜揖回思幕中趣
引領安可及江翁養文采正如𤣥豹蟄君徃犯其嚴騰
起誰敢縶嗟予素恇怯旁睨毛髪立强復綴此章庶幾
勇可習
　　　和張仲通追賦陪資政侍郎呉公臨虛亭燕集
　　　　寄呈陜府祖擇之學士
<pb:KR4d0040_WYG_002-20a>
吾家陜之北陜事吾能說孤亭占城隅形勝最殊絶雲
消天宇空極目鳥飛滅大河西北來洶湧地脉裂萬里
巻流沙長驅走溟碣羣山勢離合披靡隨曲折林薄帶
村墟郊原如繡纈祠宫望神禹閒田指虞芮髙丘想巫
咸空巖懷傅說聖賢迹已逺縹渺見風烈呉公昔為守
治行瑩氷雪君從豐鎬來華館息塵轍主人喜佳客置
酒升嵽嵲清歡浩無涯燭至樽未撤誰知捧手辭遽有
幽明訣至今猶墮淚遺愛滿耆耋擇之新下車條教悉
<pb:KR4d0040_WYG_002-20b>
施設依然典刑在先後如符節嗟予仕京邑苟禄自羇
紲丘壟翳荒松三年灑掃缺求歸未能得朝莫腸百結
得君臨虛詩髣髴見里闕何時徃登臨曠若目去䁾憂
來復長吟益使寸心折
　　　次韻和呉冲卿秋意四首¶
槐花滿庭除籍籍不可掃稍踈召平瓜漸熟¶王陽棗失
時團扇¶棄新進袷衣好日<md:KR4d0040_SBCK_002-2a>¶暮益愁思寒螿起幽草忽聞
秋興篇嘆賞幾絶倒
<pb:KR4d0040_WYG_002-21a>
端居倦煩暑園圃乆不窺雨餘秋氣新紅葉生紫棃形
骸得蕭散不知環堵卑何能效流俗把酒須菊枝登髙
已可醉四野青雲垂
縱棹下清溪波靜地仍偏日夕水風涼蕭灑成安眠兀
兀但髙枕悠悠還進船中流忽驚寤漁父歌扣舷山川
非曏時回首雲霞邉
弱植生川澤託根北堂後昔時青春姿扶踈映軒牖風
霜日消落憔悴復何有蠧穿枯節斷雨漬虛心朽幸不
<pb:KR4d0040_WYG_002-21b>
夭天年猶得勝凡栁
　　和邵不疑校理蒲州十詩(必/)¶
　　　飲亭(亭有流盃渠/)¶
飛盖名僚集臨流芳宴開縈紆漱文石次第傳清盃廻
波亦多意并泛落花來
　　　涌泉石(樞密學士蔣公知府事得片石大如席/上有數十竅莫知所施公問石工¶對曰)
　　　　(此盖涌泉石也乃於飲亭下鑿地為塪置石/其上夏日從旁激水灌之躍髙數¶尺以清暑)
　　　　(氣/)
<pb:KR4d0040_WYG_002-22a>
蒼然片石寒百道飛泉吐髙堂忽蕭颯坐失炎蒸苦蛟
龍卧欲飛仰噀秋空雨
　　　翠樓¶
條山翠氣横隱嶙秋空窄危樓雨初度巻幌延佳色撲
撲滿前軒嵐光真可摘
　　　碧樓<md:KR4d0040_SBCK_002-3a>¶烟瓦疊琉璃危樓半空倚歌鐘奉髙宴聲來碧雲裏日
暮天四垂黯澹如秋水
<pb:KR4d0040_WYG_002-22b>
　　　靜齋¶
(逸二句/)　　　　　　　聊窺碧甃缺寒草生厯厯時
聞山鳥呼未得全幽寂
　　　槐軒¶
(逸二/字)軒巳幽況復植宫槐簷外隂沉緑南山雨氣來逍
遥不知久驚此黄花開
　　　涼(逸一字/)¶
(逸二句/)　　　　　　　清風滿四境豈獨華榱下不
<pb:KR4d0040_WYG_002-23a>
若楚臺人披襟獨蕭灑
　　　芙蕖軒¶
荷花爛漫紅不見方塘水嶣嶤結飛閣苒惹清香裏露
重忽欹側翩然翠禽起
　　　惜花亭¶
春意復蹉蛇園林日愁寂枝邉緑隂重砌下紅英積兹
亭花最繁飄零尤可惜
　　　竹軒
<pb:KR4d0040_WYG_002-23b>
茂密正當軒欹垂欲侵案風¶枝忽交戛月影¶爭凌亂誠
嘉君<md:KR4d0040_SBCK_002-3b>¶子心匪直林亭玩
　　和昌言官舎十題¶
　　　石榴花¶
靈根逐漢臣逺自河源至流離徧中壤今兹盡苖裔畏
日助𣪞紅凍雨滌濃翠宜𢹂避暑客花下縱横醉
　　　薏苡¶
佳實産南州流傳却山瘴如何馬伏波坐取丘山謗夫
<pb:KR4d0040_WYG_002-24a>
君道義白復為神明相厲氣與流言安能逞無狀
　　　石蘭¶
楚人歌紫蘭華禁無傳乆循名意兹是誰得明眞否天
憐菊性孤秀發秋風後固令芳物生聊作黄花友
　　　萱草¶
葉濯宿露翠花迎朝日黄昔誰封殖此儼列侍髙堂逹
生隠於吏孰為行與藏逍遥玩永日自無憂可忘
　　　蜀葵
<pb:KR4d0040_WYG_002-24b>
白若繒初斷紅如顔欲&KR0755;坐疑僊駕嚴幢節紛駢羅物
性有常妍人情輕所多菖蒲儻日秀棄擲不吾過
　　　畦蔬¶
隙土惜荒棄翦治成春畦講雩時澤洽葵荏髙參差釃
渠若貫脉䟽塍如畫棊為吾謝來客桔橰毋語機
　　　水紅¶
夢想水鄉遊階庭植籠古宛如江外行髙帆落寒浦煙
枝靜踈秀風穗閒低舉於今㸔未好漠漠冝秋雨
<pb:KR4d0040_WYG_002-25a>
　　　甘菊<md:KR4d0040_SBCK_002-4b>¶野菊細瑣物籬間私自全徒因氣味殊不為庖人捐采
升白玉堂薦以黄金盤願若南陽守永扶君子年
　　　蘭¶
賢者非無心園夫自臨課蓻植日繁滋芬芳時入座青
蔥春茹擢皎潔秋英墮正苦郢中人逸唱髙難和
　　　病竹¶
園竹乆不治蕪没眞可弔豈無¶枯槁容蕭踈自殊¶調至
<pb:KR4d0040_WYG_002-25b>
人愛髙節命斧除藜藋何用報至恩清隂與長嘯
　　　謝興宗惠草蟲扇
呉僧畫團扇㸃綴成㣲蟲秋毫宛皆具獨竊天地功細
者及蛛蝥大者纔阜螽枯枝擁寒蜩黄蘃粘飛蜂翾然
得生意上下相追從徒觀飛動姿莫睹筆墨蹤兒曹取
眞物細校無不同恐其遂躍去亟取藏箱中乃知藝無
小意精神可通不與誤圖蠅能惑紫髯翁子猷狀蟬雀
藏寳傳江東不知古何如此畫今為雄人墓木已拱其
<pb:KR4d0040_WYG_002-26a>
徒頗能工舊法存百一要足超凡庸友人幸為賜物薄
意何隆玩之不替手愛重心無窮常如對君子穆穆來
清風
　
　
　
　
　
<pb:KR4d0040_WYG_002-26b>
　
　
　
　
　
　
　
　傳家集巻二

<pb:KR4d0040_WYG_003-1a>
欽定四庫全書
　傳家集巻三　　　　　　宋　司馬光　撰
　　
