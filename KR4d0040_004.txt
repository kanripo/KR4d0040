# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.447880
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0406-004温國文正司馬公文集-卷第四.
<pb:KR4d0040_SBCK_004-1a>¶
温&KR0038;文正公文集卷第四¶
　　古詩¶
　　　和勝之雪霽借馬入局偶書¶
　　　齊山詩呈王學士(晳字/散之)¶
　　　吹簫¶
　　　和始平公見&KR0009;八韻¶
　　　又和并&KR0009;楊樂道十二韻¶
　　　朝雞贈樂道¶
　　　謝始平公以近詩一卷賜示¶
　　　早春戯作詩呈景仁¶
　　　進詩表¶
　　　瞻彼南山詩¶
<pb:KR4d0040_SBCK_004-1b>¶
　　　夏夜¶
　　　和景仁西圻野老詩¶
　　　種竹¶
　　　介甫作巫山髙命光屬和勉率成篇眞不知¶
　　　　量¶
　　　昔子嘗宰韋城今重過之二十五年矣慨然¶
　　　　有懷¶
　　　秋懷呈景仁¶
　　　又和秋懷¶
　　　贈道士陳景元酒¶
　　　景仁召飲東園呈彦升次道君錫才元子容¶
　　　花庵詩&KR0009;邵堯夫(時在西京留臺&KR0492;舍東新/開小園無亭榭乃治木揷)¶
<pb:KR4d0040_SBCK_004-2a>¶
(竹多種酴醿寳相及牽牛扁豆諸蔓延之/物使蒙羃其上如棟宇之狀以爲逰渉休)¶
(息之所名/曰花庵)¶
　　　　康定中余過洛橋南得詩兩句於今三十二¶
　　　　　年矣再過其處足成一章¶
　　　　寳鑑貽開叔¶
　　　　謝王道濟恵古詩古石器¶
　　　　夀安雜詩十首¶
　　　　噴玉泉¶
　　　　神林谷(二首)¶
　　　　遊神林谷&KR0009;邵堯夫¶
　　　　靈山寺流泉¶
　　　　且逰¶
<pb:KR4d0040_SBCK_004-2b>¶
　　　　永濟渡¶
　　　　靈山寺¶
　　　　藏珠石(疊石溪東山下有墜石衘圎/徑二尺餘其崖上脫處猶存)¶
　　　　君貺垂示嵩山祈雪詩十章合爲一篇以酬之¶
　　　　酬仲庶終南山詩¶
　　　　酬永樂劉祕校(庚)四洞詩¶
　　　　枤栢&KR0009;傅欽之¶
　　　　獨樂園七題¶
　　　　讀書堂¶
　　　　釣魚庵¶
　　　　采藥圃¶
　　　　見山臺¶
<pb:KR4d0040_SBCK_004-3a>¶
　　　弄水軒¶
　　　種竹齋¶
　　　澆花亭¶
　　　　和勝之雪霽借馬入局偶書¶
勝之家本公侯貴弱冠英才已驚世雒陽多士誰敢¶
倫千古比肩唯賈&KR0105;昔遭絳灌深切齒奔走十年爲¶
下吏近方抆拭出&KR0378;塗稍學和光匿&KR0289;銳㑹計之官¶
豈足爲黽勉簿書&KR0147;自庇王城九衢臘月尾風雪數¶
朝窮恣睢&KR0491;間款段疲且病借馬扵人亦披曳&KR0045;鞭¶
掣轡趨省廷刺蹙不前&KR0378;沒&KR0569;慨然遂有勞者歌滿¶
紙雄文欻軒&KR0127;人生榮遇有早晚視此錙銖勿關意¶
况君卓犖高出群異日青雲終自致鮮車大盖擁驊¶
<pb:KR4d0040_SBCK_004-3b>¶
騮莫忘今朝乗小駟¶
　　　齊山詩呈王學士(晢字/微之)¶
江上有奇山群峯矗如翦昔聞齊刺史置酒升絶巘¶
其人有惠政嘉名自兹逺君来踵其迹詞牒日清蕳¶
驪駒時入谷勝地窮搜選問俗復懷人非徒事逰衍¶
　　　吹簫¶
古人吹簫者以和虞韶聲後世不復貴給喪仍賣𩛿¶
　　　和始平公見&KR0009;八韻¶
嚮来從後車雍容鎭藩垣政成簿書簡終日侍清樽¶
今兹俻言職不得登朱門違離詎幾時風色變寒温¶
忽聆吉甫什穆如承話言安得六翮生随意逺飛翻¶
垂耳倦新覊蹀足思華軒諒無伯樂顧疲勞安敢論¶
<pb:KR4d0040_SBCK_004-4a>¶
　　　又和并&KR0009;楊樂道十二韻¶
聖主樂忠諫曲從如轉圜玉色粹陽春至仁生自然¶
𫠦慙群臣愚無以稱䦕延賤生何為者側足青規前¶
頑石不可錬安&KR0014;補高天狂蕳昧大體所依官長賢¶
有如驂之靷左右随周旋庶幾𦔳山甫衮職無尤愆¶
緬思老成人阻親函丈筵豈不寸心勞動為纏徽牽¶
何當執夀巵跪起得差肩相顧藐無期瞻望徒悁悁¶
　　　朝雞贈王樂道¶
小雞距短𩀱翅垂廣場勇𨷖無𫠦施清暁長鳴獨先¶
衆朝者恃此&KR0014;知時星河滿天月光白東望扶桑悄¶
無色一聲高舉耳目醒四逺群隂俱辟易陋巷人疎¶
烟火稀永夜沈沈鍾鼓微聞之徐起就盥櫛顛倒不¶
<pb:KR4d0040_SBCK_004-4b>¶
復憂裳衣君家逈居北城曲阿閣嶕嶢日鳴玉蕭蕭¶
風雨得司晨不使無功啄君粟¶
　　　謝始平公以近詩一卷賜示¶
皇家駿命承蒼穹烝民之傑生維嵩聖賢會合若符¶
契坐致四海登熈隆三階清平九鼎重指麾拱揖安¶
華戎人情誰不樂將相往往皓首忘疲癃北平飲乳¶
尚懷印千秋乗車猶入宫唯公致政年甫至耳目眀¶
利志氣充幡然脫去萬鍾禄羽儀高逺如翔鴻靈臺¶
不復絓塵務至徳恬淡含黄中英華純粹積不𤼵事¶
業轉為文字工大篇短韻間金石遠追&KR0123;甫流清風¶
刻雕衆物非用意黙與元化參神功應劉鮑謝事奇¶
巧細𤨏豈足誇才雄祼圭夷玉清廟器肯與環玦爭¶
<pb:KR4d0040_SBCK_004-5a>¶
玲瓏絳悵生徒東閤客㣲官拘縶如樊籠言詩何敢¶
望商賜幸得誦詠祛童蒙昏花病目不自惜服膺盥¶
手書一通千金之産不可易子孫寳蓄傳無窮¶
　　　　早春戲作呈范景仁¶
閏餘春意早卉木先有思嚶嚶群鳥翔東西各求𩔖¶
伊予忝諌垣動息抱憂悸衮職曠不補言責眞可畏¶
况　禁過從陋巷若囚繫茅茨庇風雨偏隘無餘地¶
時於壞垣𨻶歴歴生新薺君侯乃比鄰跬歩難自致¶
常思去歳初西軒習歌吹座客皆故人歡𥬇無拘忌¶
平生不喜酒是日成爛醉豈言長揖歸良㑹難再值¶
東風忽復来時華一何駛叢竹固無恙夭桃作花未¶
朝廷正清明詎肯容&KR0060;位何當遂廢放歡飲還自恣¶
<pb:KR4d0040_SBCK_004-5b>¶
　　　　進詩表¶
臣光言臣聞天尊地卑道之常也而乾下坤上謂之¶
泰豈非陽不下隂則無以行其施君不交臣則無以¶
得其心是以詩人歌頌其君之徳多稱飲食飫燕之¶
豐鐘鼔筦磬之樂車服旌旂之盛幣帛錫予之多蓋¶
以君臣兄弟朋友之際舍此無以相交也雖然人君¶
不以誠心加之則此四者雖美無益也故鹿鳴曰我¶
有旨酒以燕樂嘉賔之心彤弓曰我有嘉賓中心貺¶
之此言君臣之恩不由外来也中謝伏見體天法道¶
欽文聦武聖神孝徳皇帝陛下以十二月二十三日¶
二十七日再幸天章閣悉召宰輔侍從之臣偏觀瑞¶
物及先帝御書御集又幸寳文閣親為飛白書并御¶
<pb:KR4d0040_SBCK_004-6a>¶
墨紙筆以賜群臣又賦詩命群臣屬和又幸群玉殿¶
置酒作樂比暮而罷其酒醪殽蔌羅花金噐多出禁¶
中於二十七日仍面喻群臣以前日之燕辦扵造次¶
未盡朕心故欲重與卿等為樂今天下方無事毋惜¶
盡醉以&KR0091;朕意是日凡爲燕之具又加厚扵前其所¶
以勞徕存撫羣臣莫非出扵陛下之志者是以羣臣¶
膏沐寵光&KR0013;服徳音薰蒸條鬯浹扵肌膚淪扵骨髓¶
固不待飲食而先醉飽矣退而詠歌聖徳流布四方¶
聞者無不咨嗟歎息以為陛下之扵羣臣可為無&KR0018;¶
而羣臣實負陛下多矣苟有可以死扵其軄補益萬¶
分莫敢愛也(中謝)竊以群臣前後受陛下爵位&KR0338;禄¶
饗燕賜予固巳多矣未有如今日之歡欣感激深厚¶
<pb:KR4d0040_SBCK_004-6b>¶
切至上下如一者其故何㢤此非外物豐衍所能致¶
也正由陛下加之誠心而巳矣陛下方將推廣此心¶
以被天下至於朝廷之政進賢退不肖賞善罰惡無¶
不盡誠以求之臣見四海之内如殿堂之上無不沈¶
酣於茂恩饜飫扵盛徳矣不勝鼔舞抃蹈之至謹成¶
瞻彼南山詩七章隨表上進文采鄙野不自揣度羞¶
汚盛時伏惟陛下察其狂簡而裁其罪罰焉¶
　　　　瞻彼南山詩¶
瞻彼南山有梌有堂維葉牂牂君子之燕𥸅豆洋洋¶
鼎爼將將百羞阜昌上下樂康&KR0022;家之光君子萬年¶
撫有四荒受禄無疆瞻彼南山有椐有栩維葉湑湑¶
君子之燕清酒有藇壷樽有楚酌言賜之命之釂之¶
<pb:KR4d0040_SBCK_004-7a>¶
上下以序君子萬年永綏兆民受天之祜瞻彼南山¶
有杞有樅維葉逢逢君子之燕管絲&KR1523;&KR1523;奏鼔&KR2280;&KR2280;¶
自堂徂庭上下肅雍靡有不恭君子萬年令徳髙明¶
髙明有融赫赫明明天命有嚴命我祖考九土是&KR0101;¶
倭馯之東蠻蜑之南享獻有時靡敢不&KR0607;閟兹餘文¶
&KR0232;閣巖巖萬世是承四方是瞻帝曰卿士左右之臣¶
四方無虞矜爾之勤式觀且逰從予一人于壼于閎¶
于堂于陳金石之符翰墨之珍匪予汝夸祖考之勲¶
多士庶尹羣公百辟拜手稽首答揚休徳旣醉旣飽¶
(御/名)思爾職罔顧爾私㒺愛爾力惇忠祇敕永奉丕則¶
立民之極載祀千億¶
　　　　夏夜¶
<pb:KR4d0040_SBCK_004-7b>¶
溽暑鬱不開矗矗雲萬疊長風卷地來涷雨不濡葉¶
雖無潤物功凉冷得所愜須&KR0119;號怒息清月照璧頰¶
小冠簪短髪衣裾輕獵獵欹傾依曲几暫爾蘇疲&KR1170;¶
坐乆不思眠草間㣲露浥¶
　　　　和范景仁西圻野老¶
西郊廣路浮壤黄上天雨泣寒雲蒼鸞旗門㦸紛晻¶
靄扈從威神歸帝郷田家老父眉睫白杖藜匍匐泣¶
露旁且云生逢至仁主蠲租罷役歳為常𧖟收百箔¶
桑蔽野麻麥極望無邉疆去年翠華出賽雨錦繡綿¶
絡墟里光拜迎六馬&KR0018;縑帛孫扶嫗接歸&KR0045;揚自分¶
謳歌畢餘景一朝縞素安可防哀聲澒洞徹四極草¶
木𢡖淡顔色傷螻蟻衰齡不足贖淚如飛雪空霑裳¶
<pb:KR4d0040_SBCK_004-8a>¶
河縈洛貫嵩峯足泉底寰瀛日月長羡門已閉屬車¶
返軛上空瞻金鳳凰¶
　　　　種竹¶
種竹南&KR0633;隂竹生皆北嚮苟非陽在北竹性安可強¶
乃知就陽意草木皆有情園葵最柔弱獨取傾心名¶
　　　　介甫作巫山髙命光屬和勉率成篇眞不知量¶
巫山髙巫山之髙髙不極寒江西来曵練長群峰森¶
羅十二㦸清&KR0924;悲號裂翠崖老蛟怒闘摧丹壁輕生¶
重利三巴客一葉直衝髙浪白船頭吟嘯坐自如仰¶
視長天不盈尺叢祠象設儼山椒巫祝紛紛非一朝¶
云是高唐神女之𫠦䖏至今暮雨常蕭蕭我聞神理¶
眀且直興亡唯觀惡與徳安肯来&KR0025;楚國君慿依夢¶
<pb:KR4d0040_SBCK_004-8b>¶
𥧌爲&KR0075;昬襄王之心自荒惑引領日望陽臺雲獨不¶
思懐王西行不復返甲光照地屯秦軍蠺食黔中下¶
荆門陵園宗廟皆焼焚社稷飄零不復存嗟嗟若敖¶
蚡冒將篳路藍縷皆辛勤¶
　　　　昔予嘗權宰韋城今重過之二十五年矣¶
　　　　&KR0099;然有懐¶
二十五年南北走遺&KR0738;寂然民記否昔日嬰兒今壮¶
夫昔日壯夫今老叟¶
　　　　秋懐呈景仁¶
草木正蕃廡孰知天地秋况兹𪧐雨餘景氣益和柔¶
消揺愧簪紱夢想懷林丘兹志乆木果素髪今巳稠¶
仰視白日光浩蕩浮雲流安得黄鵠羽陵風千里逰¶
<pb:KR4d0040_SBCK_004-9a>¶
　　　　又和秋懐¶
疇昔共登仕爾来三十秋常晞絲繩直竊耻鴟夷柔¶
蹄涔學鉅海螘垤依崇丘行之不自疑親寡憎怨稠¶
於今不亟去淪胥恐同流努力買良田逺&KR0503;沮溺逰¶
　　　　贈道士陳景元酒¶
籬根委餘菊堦角擁殘葉清言乆不悒何以慰疲&KR1170;¶
朋樽㴠太和高興雅𫠦愜誰云居室逺風味自可接¶
　　　　景仁召飲東園呈彦升次道君錫才元子¶
　　　　容¶
去冬辱嘉招寒風方贔屭今秋侍髙宴晴日正澄麗¶
雖無花蘤繁且有丘樊思雖無山泉樂蹔違塵土氣¶
僕休散城邑馬縦脫羈轡讙呼笑言適散誕冠帶棄¶
<pb:KR4d0040_SBCK_004-9b>¶
殊勝禁掖嚴進止有常地¶
　　　　花菴詩&KR0009;邵尭夫(時在西亰留臺𪠘舎東/新開小園無高榭乃治)¶
(木揷竹多種酴醿寳相及牽牛扁豆諸蔓/延之物使蒙羃其上如棟宇之狀以爲逰)¶
(渉休𫠦名/曰花菴)¶
洛陽四時常有花雨晴顔色秋更好誰能相與共此¶
樂坐對年華不知老¶
自然天物勝人爲萬葉無風緑四垂猶恨簮紳未離¶
俗荷衣蕙帶始相冝¶
　　　　康㝎中予過洛橋南得詩两句於今三十¶
　　　　二年矣𠕅過其䖏作成一章¶
銅駝陌上桃花紅洛陽無䖏無春風重来羞見水中¶
影𩯭毛蕭颯如秋蓬¶
<pb:KR4d0040_SBCK_004-10a>¶
　　　　寳鑑貽開叔¶
流塵集寳鑑塵昏鑑不昏纎泥落清水泥渾非水渾¶
人&KR0014;辨二物相與自忘言二物不&KR0014;辨悠悠何&KR0085;論¶
無爲捨其内逐和取煩寃¶
　　　　謝王道濟惠古詩古石噐¶
緱氏古城裏好道王道濟作詩有古風讀書知古意¶
朝来遣㒒夫遺我古石噐結&KR0025;天地&KR0004;生自一拳際¶
工倕創規摹般輸施剞劂㵸茗北窓下坐有羲皇思¶
嗟予性迂鄙齟齬居今世忝官汚臺省曽無益時智¶
退蔵又濡滯尚不離朝市闕地避煩暑頗與營窟𩔖¶
(新搆西齋中鑿地/為室謂之凉洞)誠非古人比拜賜得無媿¶
　　　壽安雜詩十首¶
<pb:KR4d0040_SBCK_004-10b>¶
　　　　噴玉泉¶
蒼崖𩀱起秋雲齊亂峯迸出如攅犀石棱澁不容馬¶
蹄下馬歩入荆榛谿瀑泉沃雪拖白霓落潭横引成¶
清溪老木長藤咫尺迷興䦨欲出忘東西¶
　　　　神林谷(二首)¶
石下泉聲蔓草深石上露濃蒼蘚徧山禽驚起飛且¶
鳴葉墜空林人不見¶
雞幘竒峯雲外橫青壁千尋不可上却羡樵兒輕險¶
峡腰䋲操斧長来往¶
　　　　逰神林谷&KR0009;邵尭夫¶
山人有山未嘗逰俗客逺来仍乆留白雲滿眼望不¶
見可惜冝陽一　片秋¶
<pb:KR4d0040_SBCK_004-11a>¶
　　　　&KR0149;山寺流泉¶
去寺猶一里隔林聞水聲安知客乗興山下遠相迎¶
　　　　且逰¶
逰人戀山水日晏澹忘歸但愛雲&KR0196;好那知㒒馬飢¶
　　　　永濟渡¶
洛水寒可&KR0881;長汀栁飛葉莭物先無期自與幽懐愜¶
清波見白鷗靜林聞啄木泉細入平沙雲閑出幽谷¶
　　　　&KR0149;山寺¶
神林興盡謀早歸草間露裛行徑微怱思靈山去不¶
逺馬首欲東還向西垂鞭縦轡尋山足洛水逶迤過¶
數曲漸聞林下飛泉鳴未到已&KR0116;神骨清入門拂去¶
衣上土先愛娑羅隂滿庭庭下𩀱渠走清澈羅&KR1796;成¶
<pb:KR4d0040_SBCK_004-11b>¶
紋日光徹寒聲淅&KR0377;入肝髄亂影彯蕭動毛髪寺憎¶
引我觀泉源堂東周迴百𡵯寛碧頗梨色湛無底想¶
像必有虬龍蟠泉南髙山名鳯翅宛轉抱泉張逺𫝑¶
岸旁脩竹踰萬竿颯颯長含風雨氣寺門下望情豁¶
然桑柘紛披滿一川嵩高女几列左右王屋大行来¶
掌前昔爲孔氏懸泉荘巖洞猶存荆&KR0068;荒到今其下¶
多恠石　蹲豹攫争軒昂嗟予歸来苦不早汩沒朝¶
市行欲老捫蘿躡屣須數逰筋力支離難自保¶
　　　　蔵珠石(疊石溪東山下有墜石銜丸/往二尺餘其崖上脫䖏猶存)¶
水齧東山根土色渥如丹危峯忽摧脫半崖銜石丸¶
隂陽昔融結神化不可原&KR0004;疑偓佺養&KR0149;藥魑魅觸¶
之無故落又疑蛟龍伏巨𡖉雷電擊之&KR0025;此㫁&KR0137;者¶
<pb:KR4d0040_SBCK_004-12a>¶
女媧補天餘却下青冥遺耳珠不然盤古戯爲樂聊¶
取天弧彈朱雀物理萬状終難知巧心推求徒自疲¶
不如引客坐石上好竒且醉手中巵¶
　　　獨樂園七題¶
　　　　讀書堂¶
吾&KR0738;董仲舒窮經守幽獨所居雖有園三年不逰目¶
邪&KR0003;逺去耳聖言飽充腹發策登漢庭百家始消伏¶
　　　　釣魚庵¶
吾愛嚴子陵羊裘釣石瀨萬乗雖故人訪求失𫠦在¶
三旌豈易貴不&KR0085;易其介奈何夸毗子斗禄窮百態¶
　　　　采藥圃¶
吾愛韓伯休采藥賣都市有心安可欺𫠦以價不二¶
<pb:KR4d0040_SBCK_004-12b>¶
如何彼女子已復知姓字驚起入窮山深畏名爲累¶
　　　　見山臺¶
吾愛陶淵眀拂衣遂長往手辭梁主命犧牛憚金鞅¶
愛君心豈忘居山神可飬輕舉向千齡髙風猶尚想¶
　　　　弄水軒¶
吾愛杜牧之氣調本髙逸結亭侵水際揮弄消永日¶
洗硯可抄詩泛觴冝促𦞃莫取濯冠纓紅塵汙清質¶
　　　　種竹齋¶
吾愛王子猷借宅亦種竹一日不可無蕭洒常在目¶
雪霜徒自白柯葉不改緑殊勝石季倫珊瑚滿金谷¶
　　　　澆花亭¶
吾愛白樂天退身家履道釀酒酒&KR0004;熟澆花花正好¶
<pb:KR4d0040_SBCK_004-13a>¶
作詩邀賔朋欄邉長醉倒至今傳畫圗風流稱九老¶
温&KR0038;文正公文集卷第四¶
<pb:KR4d0040_SBCK_004-13b>¶
<pb:KR4d0040_SBCK_004-13b>¶
# SB1_0829-136.png
