# -*- mode: mandoku-view -*-
#+TITLE: 傳家集
#+DATE: 2015-09-23 10:19:35
#+PROPERTY: JUAN 11


司馬光　撰
　　古詩二
　　　和王勝之雪霽借馬入局偶書
勝之家本公侯貴弱冠英才已驚世雒陽多士誰敢倫
千古比肩唯賈誼昔遭絳灌深切齒奔走十年為下吏
近方抆拭出泥塗稍學和光匿鋒銳㑹計之官豈足為
黽勉簿書聊自庇王城九衢臘月尾風雪數朝窮恣睢
<pb:KR4d0040_WYG_003-1b>
櫪間款段疲且病借馬於人亦疲曳揚鞭掣轡趨省廷
刺蹙不前泥没鼻慨然遂有勞者歌滿紙雄文欻軒輊
人生榮遇有早晩視此錙銖勿闗意況君卓犖髙出羣
異日青雲終自致鮮車大盖擁驊騮莫忘今朝乗小駟
　　　齊山詩呈王學士(哲字/㣲之)
江上有竒山羣峯矗如翦昔聞齊刺史置酒升絶巘其
人有惠政嘉名自兹逺君來踵其迹詞牒日清簡驪駒
時入谷勝地窮搜選問俗復懷人非徒事遊衍
<pb:KR4d0040_WYG_003-2a>
　　　吹簫
古人吹簫者以和虞韶聲後世不復貴給䘮仍賣餳
　　　和始平公見寄
嚮來從後車雍容鎮藩垣政成簿書簡終日侍清樽今
兹備言職不得登朱門違離詎幾時風色變寒温忽聆
吉甫什穆如承話言安得六翮生隨意逺飛翻垂耳倦
新羈蹀足思華軒諒無伯樂顧疲勞安敢論
　　　又和并寄楊樂道
<pb:KR4d0040_WYG_003-2b>
聖主樂忠諫曲從如轉圜玉色粹陽春至仁生自然所
慙羣臣愚無以稱開延賤生何為者側足青規前頑石
不可鍊安能補髙天狂簡昧大體所依官長賢有如驂
之靷左右隨周旋庶幾助山甫衮職無尤愆&KR0225;思老成
人阻親函丈筵豈不寸心勞動為纒徽牽何當執壽巵
跪起得差肩相顧藐無期瞻望徒悁悁
　　　朝雞贈王樂道
小雞距短雙翅垂廣場勇鬬無所施清曉長鳴獨先衆
<pb:KR4d0040_WYG_003-3a>
朝者恃此能知時星河滿天月光白東望扶桑悄無色
一聲髙舉耳目醒四逺羣隂俱辟易陋巷人踈煙火稀
永夜沈沈鐘鼔㣲聞之徐起就盥櫛顛倒不復憂裳衣
君家逈居北城曲阿閣嶕嶢日鳴玉蕭蕭風雨得司晨
不使無功啄君粟
　　　謝始平公以近詩一巻賜示
皇家駿命承蒼穹烝民之傑生維嵩聖賢㑹合若符契
坐致四海登熈隆三階清平九鼎重指麾拱揖安華戎
<pb:KR4d0040_WYG_003-3b>
人情誰不樂將相徃徃皓首忘疲癃北平飲乳尚懷印
千秋乗車猶入宫唯公致政年甫至耳目明利志氣充
幡然脫去萬鍾禄羽儀髙逺如翔鴻靈臺不復絓塵務
至德恬淡含黄中英華純粹積不發事業轉為文字工
大篇短韻間金石逺追吉甫流清風刻雕衆物非用意
黙與元化參神功應劉鮑謝事竒巧細瑣豈足誇才雄
祼圭夷玉清廟器肯與環玦爭玲瓏絳帳生徒東閣客
㣲官拘縶如樊籠言詩何敢望商賜幸得誦詠袪童䝉
<pb:KR4d0040_WYG_003-4a>
昏花病目不自惜服膺盥手書一通千金之産不可易
子孫寳蓄傳無窮
　　　早春戱作呈范景仁
閏餘春意早卉木先有思嚶嚶羣鳥翔東西各求類伊
予忝諌垣動息抱憂悸衮職曠不補言責眞可畏況復
禁過從陋巷若囚繫茅茨庇風雨偏隘無餘地時於壞
垣隙歴歴生新薺君侯乃比鄰跬歩難自致常思去嵗
初西軒學歌吹座客皆故人歡笑無拘忌平生不喜酒
<pb:KR4d0040_WYG_003-4b>
是日成爛醉豈言長揖歸良㑹難再值東風忽復來時
華一何駛叢竹固無恙夭桃作花異朝廷正清明詎肯
容竊位何當遂廢放歡飲還自恣
　　　夏夜
溽暑鬱不開矗矗雲萬疊長風巻地來凍雨不濡葉雖
無潤物功涼泠得所惬須臾號怒息清月照壁頰小冠
簮短髪衣裾輕獵獵欹傾依曲几暫爾蘇疲苶坐乆不
思眠草間㣲露浥
<pb:KR4d0040_WYG_003-5a>
　　　和范景仁西圻野老
西郊廣路浮壤黄上天雨泣寒雲蒼鸞旗闟㦸紛晻靄
扈從威神歸帝鄉田家老父眉睫白杖藜匍匐泣路傍
且云生逢至仁主蠲租罷役嵗為常蠺收百箔桑蔽野
麻麥極望無邉疆去年翠華出賽雨錦繡綿絡墟里光
拜迎六馬負縑帛孫扶嫗接歸揚揚自分謳歌畢餘景
一朝縞素安可防哀聲澒洞徹四極草木慘淡顔色傷
螻蟻衰齡不足贖淚如飛雪空霑裳河縈洛貫嵩峯足
<pb:KR4d0040_WYG_003-5b>
泉底寰瀛日月長羨門已閉屬車返軛上空瞻金鳯凰
　　　種竹
種竹南牆隂竹生皆北嚮苟非陽在北竹性安可强乃
知就陽意草木皆有情園葵最柔弱獨取傾心名
　　　和王介甫巫山髙
巫山髙巫山之髙髙不極寒江西來曳練長羣峰森羅
十二㦸清狖悲號裂翠崖老蛟怒鬭摧丹壁輕生重利
三巴客一葉直衝髙浪白船頭吟嘯坐自如仰視長天
<pb:KR4d0040_WYG_003-6a>
不盈尺叢祠象設儼山椒巫祝紛紛非一朝云是髙唐
神女之所處至今暮雨常蕭蕭我聞神理明且直興亡
唯觀惡與德安肯來從楚國君憑依夢寐為滛昏襄王
之心自荒惑引領日望陽臺雲獨不思懷王西行不復
返甲光照地屯秦軍蠺食黔中下荆門陵園宗廟皆燒
焚社稷飄零不復存嗟嗟若敖蚡冒時篳路藍縷皆辛
勤
　　　昔予嘗權宰韋城今重過之二十五年矣慨然
<pb:KR4d0040_WYG_003-6b>
　　　　有懷
二十五年南北走遺愛寂然民記否昔日嬰兒今壯夫
昔日壯夫今老叟
　　　秋懷呈范景仁二首
草木正蕃廡孰知天地秋況兹宿雨餘景氣益和柔消
揺愧簮紱夢想懷林丘兹志乆未果素髪今已稠仰視
白日光浩蕩浮雲流安得黄鶴羽陵風千里逰
疇昔共登仕爾来三十秋常晞絲繩直竊恥鴟夷柔蹄
<pb:KR4d0040_WYG_003-7a>
涔學鉅海螘垤依崇丘行之不自疑親寡憎怨稠於今
不亟去淪胥恐同流努力買良田逺追沮溺逰
　　　贈道士陳景元酒
籬根委餘菊堦角擁殘葉清言乆不悒何以慰疲苶朋
樽涵太和髙興雅所愜誰云居室逺風味自可接
　　　范景仁召飲東園呈陳彦升宋次道李才元蘇
　　　　子容
去冬辱嘉招寒風方贔屭今秋侍髙宴晴日正澄麗雖
<pb:KR4d0040_WYG_003-7b>
無花蘤繁且有丘樊思雖無山泉樂蹔違塵土氣僕休
散城邑馬縱脫羈轡讙呼笑言適散誕冠帶棄殊勝禁
掖嚴進止有常地
　　　虞帝
虞帝老倦勤薦禹為天子豈有復南廵迢迢渡湘水至
德逺無象異論紛紛起意疑大聖人姦憸亦如已乃知
中下士何由逃謗毁
　　　聶著作三舅謫官長沙作耐辱亭書來索詩
<pb:KR4d0040_WYG_003-8a>
少連善降志無恤能忍詬兹亭名耐辱締構自吾舅樽
前湘水清席下湘山秀於焉忘榮枯終日醉醇酎攻愁
若攻敵避喧如避寇困乆理須通非徒保無咎
　　　走索
伎兒欲誇衆喜占衢路交繫組不厭長縛竿不厭髙空
中紛徃來巧㨗如飛猱却行欠膚寸倒絓連秋毫參差
有萬一虀粉安可逃錢刀不盈掬身世輕鴻毛徒資旁
觀好曹偶相稱襃豈知從事者處之危且勞
<pb:KR4d0040_WYG_003-8b>
　　　邵不疑㕔薜荔及竹
脩竹非俗物薜荔亦嘉草樹之君子庭人來見逾好侵
堦鶴脛細縁壁龍鱗老紛披兩踈翠煙色冝秋早主人
日封植清風庶長保
　　　和公逹過潘樓觀七夕市
織女雖七襄不能成報章無巧可乞汝世人空自狂帝
城秋色新滿市翠帟張偽物踰百種爛漫侵數坊誰家
油壁車金碧照面光土偶長尺餘買之珠一囊安知杼
<pb:KR4d0040_WYG_003-9a>
軸勞何物為&KR0345;桑紛華不足恱浮侈眞可傷
　　　酬江鄰幾問不飲栽菊(鄰幾詩曰君實不飲酒/庭下多栽菊不知黄花)
　　　　(開奈此杯中緑凌晨煙露滋後日/風霜促欲表君苦心冝種子猷竹)
黄菊本天物先隨元化生酒醴廼人功後因儀狄成酒
客强親菊菊酒初無情種之荒階側何嘗妨獨醒脩竹
氣蕭灑自合生君庭
　　　次韻和邵不疑假書江鄰幾知方酣寢為詩通
　¶　　　意
<pb:KR4d0040_WYG_003-9b>
江翁順天和心迹兩夷簡雖如邉韶寢且異宰予懶平
居無時閒經史自課限髙歌慕翰林鳴琴冩中散翛然
物外人¶强為章綬綰官舎苦¶秋霖瞬息聊休眼勤勩已
有餘宴安何愧赧借書誰敢驚欹枕尚未暖不疑神驥
才垂耳困皁棧碌碌隨吾儕拜揖把手版毋嫌朱墨倦
騰舉已為晚慎勿思山林山林付愚孱
　　　八月十七日夜省直紀事呈同舎¶
窮秋直省舎大雨吁可畏九河飜層空入夜愈恣睢置
<pb:KR4d0040_WYG_003-10a>
牀東壁根時有塗塈墜颯颯勢將摧怵惕不成寐中宵
抱衾立呼燭乆方至徙之近西偏禂帳不能備飛蚊胡
不仁忍此加啄噬避煩只深藏悒悒面蒙被須臾漏轉
劇枕褥亦沾漬雖起欲何之室中無燥地展轉遂逹旦
耿耿負憂悸因思閭井民餬口仰執技束手已連旬妻
兒日憔悴嚢錢與盎米薪木同時匱敗衣不足準搏手
坐相視予今幸已多敢不自知愧無謀忝肉食念爾但
増欷
<pb:KR4d0040_WYG_003-10b>
　　　送雷太簡
南山有白雲應物任所適欻來非有心倐去還無迹甘
澤望霑浹嘉生待蘇息無為遽收巻復入巖間石
　　　和王介甫烘蝨
天生萬物名品夥嗟爾為生至么麽依人自活反食人
性喜覆藏便垢涴晨朝生子暮生孫不日蕃滋踰萬箇
透踈縁隙巧百端通夕爬搔不能卧我歸彼出疲奔命
備北驚南厭搜邏所擒至少所失多捨置薫燒無術奈
<pb:KR4d0040_WYG_003-11a>
加之炭上猶晏然相顧未知亡族禍大者洋洋迷所適
奔走未停身已墮細者懦怯但深潜乾死縫中誰復課
黒者抱髪亦憂疑逃入幧頭黙相賀腥煙騰起逺襲人
袖擁鼻端時一唾初雖快意終自咎致爾殱夷非爾過
吾家篋笥本自貧況復為人苦慵惰體生鱗甲未能浴
衣不離身成脆破朽繒壞絮為淵藪如麥如麻寖肥大
虛膓不免須侵人肯學夷齊甘死餓醯酸蜹聚理固然
爾軰披攘我當坐但思努力自㓗清群蝨皆當逺邇播
<pb:KR4d0040_WYG_003-11b>
　　　和呉冲卿三哀詩(江鄰幾梅聖/俞韓欽聖)
天生千萬人中有一雋傑奈何喪三賢前後纔朞月鄰
幾任天資浮飾恥澡刷朝市等山林衣冠同布褐外無
涇渭分内有淄澠别逢時敢危言慷慨誰能奪聖俞詩
七千歴歴盡精絶初無追琢勤氣質禀清㓗負兹驚世
才未嘗自標掲鞠躬隨衆後側足畏蹉跌欽聖渥洼駒
初生已汗血雖有絶塵蹤不失和鸞節宜為清廟噐儼
雅應鐘律衆論誠共然非從友朋出羣才方大來軮軋
<pb:KR4d0040_WYG_003-12a>
扶帝室誰云指顧間聨翩化異物弔縗哭未已病枕氣
已竭同為地下遊攜手不相失紳紱頓蕭條相逢但嗟
咄誦君三哀詩終篇涕如雪眉目尚昭晣笑言猶髣髴
肅然來悲風四望氣蕭瑟
　　　和邵不疑送虜使還道中聞江鄰幾梅聖俞長
　　　　逝作詩哭之
昨夕郵吏來叩門致書函呼奴取以入就火開其緘不
疑賦長篇發自燕之南痛傷江與梅繼踵良人殱噫嗟
<pb:KR4d0040_WYG_003-12b>
知其二尚未知其三請從北轅後覼縷為君談鄰幾雖
乆病始不妨朝參飲歠寖衰少厥逆生虛痰逮於易簀
辰皮骨餘崆嵌遺書屬清儉終始眞無慙聖俞食寒冰
外以風邪兼愚醫暴下之結轖候愈添惙惙氣上走不
復容鍼砭自言從良友地下心亦甘欽聖體素彊藥石
性所諳平居察舉措敢以不壽占一朝蹔歸卧簿領不
廢簽訃來衆皆愕未信猶闚覘興言念三子舉袂涕已
霑英賢能幾何逝者迹相銜君疑天上才難得帝所貪
<pb:KR4d0040_WYG_003-13a>
我疑人間美多取神所嫌茫茫幽明際蓍蔡難窮探憂
來不可忘終日心厭厭
　　和梅聖俞詠昌言五物
　　　括蒼石屏
主人小石屏得之括蒼山括蒼道里逺致此良亦難層
崕萬仞餘騰出浮雲端呉兒采石時蘿蔓愁攀縁石文
狀松雪毫髪皆天然置之坐席旁清風常在顔願君善
藏蓄永日供餘閒慎勿示要人坐致求者繁將使括蒼
<pb:KR4d0040_WYG_003-13b>
民吁嗟山谷間
　　　淡樹石屏
昔行鞏洛間馬瘦天復隂寒煙淡不收一拂横長林當
時無畫工負此清賞心今朝石上迹歴歴皆可尋輕素
已紛泊老榦仍蕭森坐令髙興還野氣生衣襟丹青不
耐乆風日易消侵何如造化眞更彼嵗月深昌言家素
貧購此糜百金請鐫好事名千古無消沈
　　　白鶻圖
<pb:KR4d0040_WYG_003-14a>
白鶻日邉來一息萬里遥横飛碧海晴六翮寒蕭蕭輕
如朔雪花逈與長風飄傾身疊紺爪吟嘯何嘵哮瞥來
疾驚電欻起先扶揺遂令狐與狸不敢矜凶妖罻羅不
可取滅影還雲霄世人莫得見粉繪圖輕綃凛然堂牖
間霜氣生春朝<md:KR4d0040_SBCK_002-5a>¶風雨夜如墨古木無鳴梟
　　　懷素書
上人工書世所稀於今散落無復遺君從何處獲數幅
敗絹蒼蒼不成軸雲流電走何縱横昏醉視之雙目明
<pb:KR4d0040_WYG_003-14b>
烈火燒林虎豹慄疾雷裂地龍蛇驚須臾掛壁未收巻
隂風颯颯來吹面秪疑神物在闇中寳秘不令闗俗眼
嗟余平生不識書但愛意氣豪有餘欲求數字置座側
安得滿斗千金珠
　　　縛虎圖
孫生非畫師趣尚頗竒偉為人少諧合不肯畜妻子時
時入深山信足動百里蕭然坐盤石盡日曽不起精心
忽有得縱筆何恢詭萬象皆自然神工相表裏流傳落
<pb:KR4d0040_WYG_003-15a>
人間萬金易寸紙君家縛虎圖用意尤精緻雖云鎖紐
牢觀者猶披靡昔聞劉綱妻制虎如犬豕繫之牀脚間
垂頭受鞭箠孫生儻未見畫此亦何理明知非世人羽
化實不死願君佗日歸置之成都市必有乗槎人庶幾
能辨此
　　獨樂園七詠
　　　讀書堂
吾愛董仲舒窮經守幽獨所居雖有園三年不遊目邪
<pb:KR4d0040_WYG_003-15b>
說逺去耳聖言飽充腹發䇿登漢庭百家始消伏
　　　釣魚庵
吾愛嚴子陵羊裘釣石瀨萬乗雖故人訪求失所在三
公豈非貴不足易其介奈何夸毗子斗䘵窮百態
　　　采藥圃
吾愛韓伯休采藥賣都市有心安可欺所以價不二如
何彼女子已復知姓字驚逃入窮山深畏名為累
　　　見山臺
<pb:KR4d0040_WYG_003-16a>
吾愛陶淵明拂衣遂長徃手辭梁主命犧牛憚金鞅愛
君心豈忘居山神可養輕舉向千齡髙風猶尚想
　　　弄水軒
吾愛杜牧之氣調本髙逸結亭侵水際揮弄消永日洗
硯可抄詩泛觴冝促膝莫取濯冠纓紅塵汙清質
　　　種竹齋
吾愛王子猷借宅亦種竹一日不可無蕭灑常在目雪
霜徒自白柯葉不改緑殊勝石季倫珊瑚滿金谷
<pb:KR4d0040_WYG_003-16b>
　　　澆花亭
吾愛白樂天退身家履道釀酒酒初熟澆花花正好作
詩邀賔朋欄邉長醉倒至今傳畫圖風流稱九老
　　和利州鮮于轉運(侁字/子駿)公居八詠
　　　桐軒
朝陽升東隅照此庭下桐菶菶復萋萋居然古人風踈
柯青玉聳宻葉翠羽䝉午景凝餘清夕照當殘紅雨響
甍棟外風生户牖中主人政多暇步賞常從容終當致
<pb:KR4d0040_WYG_003-17a>
威鳯覧德鳴噰噰又將施五絃解愠歌帝宫
　　　竹軒
兹軒最灑落歴歴種琅玕正晝簿書稀蕭蕭風雨寒翠
隂涼宴坐踈韻承清歡錦籜裁夏扇玉筍供春槃晴蝸
潜葉底暝雀投林端幽興遇物愜髙懷隨處安且免一
日無何須千畆寛
　　　柏軒
凜然凌霜色本自生丘壑徙之君子庭栽培固不薄靜
<pb:KR4d0040_WYG_003-17b>
夜聲飂飂清晝隂漠漠秀氣逼簷楹翠影通簾箔知君
梁棟材大匠偶未度但守嵗寒心閒軒亦不惡
　　　巽堂
華堂選形勝地直巽之隅主人心㓗齊公閒此燕居西
來故鄉客東過朝大夫時逢志所愜下榻同歡娯琴碁
間壺觴賦詠雜歌呼民間既羲皇席上宜華胥每思就
一醉幸無官守拘奈何三千里風埃與泥塗
　　　山齋
<pb:KR4d0040_WYG_003-18a>
幽蹊入桃李危棧蟠林麓行行忽虛敞髙齋出山腹園
圃近指掌郊郭紛盈目春老酴醿香夏淺篔簹緑條横
喜罥衣笋迸乍穿屋秋江澄可巻冬嶺翠如撲煙間漁
艇小塞外村居獨燒轉望畬田響答聆伐木驚麏挺走
險鳴禽嚶出谷物華時變更興趣日相續誰知使者尊
常著野人服肯以駟馬榮區區詫鄉族
　　　閒燕亭
吏治正倥傯夫君何燕閒繭&KR0093;既云寡符移皆可删(子/駿)
<pb:KR4d0040_WYG_003-18b>
(奏減役錢幾/半朝廷是之)印封從事散躡屐升東山放杖坐危亭清
嘯出雲間無私席賔少忘機林鳥還野人瞻翠㣲稽首
雙眉斑
　　　㑹景亭
景物浩無窮兹為一都㑹之人心若鑑萬狀盡相對喬
林擁砌底脩嶺倚牕背流雲過席上去鳥出天外徐徐
杖屨征藹藹郊原晦來徃亦何為逍遥眞樂内
　　　寳峯亭
<pb:KR4d0040_WYG_003-19a>
孤亭冠山椒下視物不隔六合縱心賞萬家窮目力髻¶
鬟烏奴翠衣帶嘉陵碧霞生白水尾日没九隴脊煙凝
朝夕市塵飛徃來驛雖復對紛紜何嘗改岑寂實兼觀
風逺非徒選勝適巴峽少平田每苦天宇窄及兹伏櫺
檻坐瞰南北極先君昔乗軺名題古寺壁侍行尚垂髫
孤露今戴白讀君登臨詩舊遊皆歴歴永無膝下歡終
篇涕霑臆(光天聖中侍先君為利州路轉運/使題名諸寺子駿皆為之刻石)
　　遊壽安詩十首
<pb:KR4d0040_WYG_003-19b>
　　　噴玉泉
蒼崖雙起秋雲齊亂峯迸出如攅犀石稜澀不容馬蹄
下馬步入荆榛蹊瀑泉沃雪拖白霓落潭横引成清溪
老木長藤咫尺迷興䦨欲出忘東西
　　　神林谷二首
石下泉聲蔓草深石上露濃蒼蘚徧山禽驚起飛且鳴
葉墜空林人不見
雞幘竒峯雲外横青壁千尋不可上却羨樵兒輕險巇
<pb:KR4d0040_WYG_003-20a>
腰繩操斧常來徃
　　　遊神林谷寄邵堯夫
山人有山未嘗遊俗客逺來仍乆留白雲滿眼望不見
可惜宜陽一片秋
　　　靈山寺流泉
去寺猶一里隔林聞水聲安知客乗興山下逺相迎
　　　且遊
遊人戀山水日晏澹忘歸但愛雲煙好那知僕馬饑
<pb:KR4d0040_WYG_003-20b>
　　　永濟渡二首
洛水寒可涉長汀桞飛葉節物先無期自與幽懷愜清
波見白鷗靜林聞啄木泉細入平沙雲閒出幽谷
　　　靈山寺
神林興盡謀早歸草間露裛行徑微忽思靈山去不逺
馬首欲東還向西垂鞭縱轡尋山足洛水逶迤過數曲
漸聞林下飛泉鳴未到已覺神骨清入門拂去衣上土
先愛娑羅隂滿庭庭下雙渠走清澈羅縠成紋日光徹
<pb:KR4d0040_WYG_003-21a>
寒聲淅瀝入肝髓亂影彯蕭動毛𩬊寺僧引我觀泉源
堂東周廻百步寛碧頗梨色湛無底想象必有虬龍蟠
泉南髙山名鳯翅宛轉抱泉張逺勢岸旁脩竹踰萬竿
颯颯長含風雨氣寺門下望情豁然桑柘紛披滿一川
嵩髙女几列左右王屋太行來掌前昔為孔氏懸泉莊
巖洞猶存荆棘荒到今其下多怪石熊蹲豹攫爭軒昻
嗟予歸來苦不早汩没朝市行欲老捫蘿躡屣須數遊
筋力支離難自保
<pb:KR4d0040_WYG_003-21b>
　　　藏珠石(疊石溪東山下有墜石銜九/徑二尺餘其崖上脫處猶存)
水齧東山根土色渥如丹危峯忽摧脫半崖銜石丸隂
陽昔融結神化不可原初疑偓佺養靈藥魑魅觸之無
故落又疑蛟龍伏巨卵雷電擊之從此&KR1409;或者女媧補
天餘却下青冥遺耳珠不然盤古戲為樂¶聊取天弧彈
朱雀物理萬狀終難知巧心¶推求徒自疲不如引客坐
石上好竒且醉手中巵
　　　八月十五日夜寄友人
<pb:KR4d0040_WYG_003-22a>
故人音信絶對月動相思清露滴紅葉此懷當告誰¶秋
風廣陵郭正是望濤時¶
　　　<md:KR4d0040_SBCK_002-6a>¶華州祗役徃馮翊留别楚正叔(建中/)¶
芳菲不得駐㑹取餘春還欲知回首處渭曲蒼茫間<md:KR4d0040_SBCK_002-6b>¶　　　何秀才(漢倫/)郊園五首¶
主人耽詩書樂道深居乆挾䇿徃來遊東岡復南畆¶
濁酒不取味素琴無復絃何須更清論相見自蕭然¶
蒼蒼竹林暝鬱欝松氣寒縱横興來筆欹側醉中冠<md:KR4d0040_SBCK_002-7b>¶
<pb:KR4d0040_WYG_003-22b>
褰裳涉幽澗日落煙巖空躊躇待新月長嘯来清風¶
夏木繞茅廬碁酒資清宴密葉緑藏枝空聞黄鳥囀¶
　　　夏日過陳秀才園林¶
桑䕃青青紫葚垂鮮風蕩麥生漣漪驅童䇿馬踏村¶路
乗興出遊當訪誰槿花籬落圍叢竹風日蕭踈滿¶園緑
到門下馬問主人文籍先生其姓陳髙談浩浩¶究今古
不覺林間日將暮茅廬蒿徑幸不遥不厭頻¶煩數來去¶
　　　陪同年呉沖卿登宿州北樓望梁楚之郊¶訪古
<pb:KR4d0040_WYG_003-23a>
　　　　作是詩¶
大禹息洪潦畫野經九州波沈露羣山嶷嶷相嬰鉤¶㳬
洄澹兹土平敞誠寡仇乗髙極回望坦坦無陵丘<md:KR4d0040_SBCK_002-8a>¶先王
崇皡濟建祀邦諸侯玉帛從㑹同赴告書春秋¶六雄方
逐鹿為嬴弱姬周兹為㑹戰場蹀血無時休¶漢錯削七
國禍生東南陬亞夫閉髙壁坐折彊呉謀¶典午倒太阿
闢户延旃裘淮泗漫腥羶房心掩旄頭¶人移煙火絶榛
茂豺狼遊唐綱日寖衰盗起如螟蟊¶相攜聚&KR0841;蒲袒臂
<pb:KR4d0040_WYG_003-23b>
提鉏耰蟠薄數千里焚刼無餘留¶聖朝定多壘劒㦸包
貔貅蓁蓁荆棘林膴膴良田疇¶耒耜趣時雨黍稷豐嵗
秋昔為車騎利今睹桑麻收¶我來宦東土莨菪乗春流
行行次符離固為親交留¶樽罍且為樂攜手登髙樓是
時新雨餘風日方和柔¶雲鮮亂花薄波緑迷芳洲羃羃
㳺絲轉衮衮野陽浮¶調篁語雙鸝飜雪矯群鷗愛兹登
臨美況復依良儔<md:KR4d0040_SBCK_002-8b>¶聊適笑言樂盡忘羇旅憂翔陽何冉
冉漸與西山遒¶驛程前有期戀此當何由分首下岧嶤
<pb:KR4d0040_WYG_003-24a>
悵然登暮舟¶¶¶¶¶¶¶¶¶
　　　塞上(六言/)¶
胡兵欲下隂山寒烽逺過蕭闗將軍貴輕士卒幾人¶回
首生還¶
　　<md:KR4d0040_SBCK_002-10a>¶奉和經略龐龍圖延州南城八詠¶
　　　迎薫亭¶
華館壓清波坐待南風至須知明牧賢善逹吾君意¶
　　　供兵磑
<pb:KR4d0040_WYG_003-24b>
晨暮響寒泉飛輪駛風轉士飽氣益振輕與先零戰¶
　　　桞湖<md:KR4d0040_SBCK_002-10b>¶依依煙未歇漠漠風初靜浮花滿波面不見參差影¶
　　　飛盖園¶
軍中富餘暇飛盖南城隈雍容陪後乗一一應劉才¶
　　　翠漪亭¶
雕簷日華動滉瀁照漪漣四月芰荷滿不似在窮邉¶
　　　延利渠
<pb:KR4d0040_WYG_003-25a>
枝分清淺流縱横貫城市還如恩在人潤澤無終既¶
　　　縁雲軒¶
逼漢敞髙巖縁雲結飛閣東山草樹曛致足登臨樂¶
　　　禊堂¶
簫鼔震陽休組練照芳洲意氣坐中客羞笑山隂遊<md:KR4d0040_SBCK_002-11a>¶　　　河上督役懷噐之寄呈公明叔度時器之¶鞫獄
　　　　滄州¶
河災汎東郡廬井多堙淪題輿得賢佐姁嫗安疲民<md:KR4d0040_SBCK_002-11b>¶遂
<pb:KR4d0040_WYG_003-25b>
令枯槁餘稍復蘇陽春伊人屏外飾倜儻窮天眞¶徒觀
浩蕩波莫測江海津矧兹同府士一一隨和珍¶公明抱
全德洞澈無緇磷叔度秉峻節竦若凌霜筠¶顧兹不肖
材亦齒幕中賔同依松柏隂共醉醍醐醇¶髙論探要妙
佳句裁清新有詩縱歡謔杯案霑衣巾¶曽無禮節間但
以風期親北州有疑獄兩造正紛綸¶當須于公斷然後
無寃人送行出郊岐揚鞭從此違¶隄繇春事起行役未
成歸索居如幾日河草已芳菲¶徒然掩瑶瑟坐歎知音
<pb:KR4d0040_WYG_003-26a>
稀昨夜西南風夢中東北飛¶行行涉滄海髣髴睹容暉
寤思益惆悵天長羽翼㣲¶離懷如桞色極目正依依¶
　　　華星篇(時視役河上寄/郡中諸同舍)<md:KR4d0040_SBCK_002-12a>¶凉風淨掃雲無迹海月未生星歴歴貝聨珠貫拱北¶辰
三五縱横此何夕重樓疊榭出秋空鳷鵲露寒連¶桂宫
瑶井逈臨丹闕外玉繩斜掛瑣牕中征人逺别¶空閨悄
鐘漏蕭踈天不曉碧紗展轉無復眠卧視寒¶光度華沼
漢家賢將戍臨洮結髪從軍今二毛誰憐¶身老心猶壯
<pb:KR4d0040_WYG_003-26b>
深入長占太白髙豐城古劒沉淪乆匣¶中夜半雙龍吼
乃知神物不自藏紫氣依稀見牛斗¶有客離居望所親
遥知清夜㑹荀陳隄繇未息無由¶去不及浮槎河畔人¶
　　　宿石堰聞牧馬者歌¶
大河之曲多寛閒牧田枕倚長隄灣烏栖鵲散隄樹¶寂
柝木聲稀宵欲䦨牧兒跨馬乗涼月歴歴繞羣髙<md:KR4d0040_SBCK_002-12b>¶唱發
幽情逸氣生自然徃徃鳴鞘應踈節歌辭難辨¶野風髙
似述離憂嗟役勞徘徊不斷何妨近髣髴㣲¶聞已復遥
<pb:KR4d0040_WYG_003-27a>
長川冷浸秋雲白露草飜光凝碧色星踈¶河淡夜初長
展轉空亭奈孤客洞簫音律京君明可¶憐骨朽不更生
安得使傳哀怨意為我冩之羌笛聲¶
　　　楊白華¶
勸君勿嫌楊花太輕薄籬下溝中紛漠漠翠鬟婢子¶不
勝愁掃盡還飛滿朱閣晩來風雨送行春天無遊¶&KR0093;地
無塵雪狂絮亂安可得孤樹青青愁殺人¶
　
<pb:KR4d0040_WYG_003-27b>
　
　
　
　
　
　
　
　傳家集巻三

<pb:KR4d0040_WYG_004-1a>
欽定四庫全書
　傳家集巻四　　　　　　宋　司馬光　撰
　　古詩三
　　　都下秋懐呈聶之美¶
愚踈強從仕趣尚與時乖朅來遊京邑榮願知誰諧¶王
國富英竒氣象標巖崖雲鴻送雙目攀援路可階<md:KR4d0040_SBCK_002-13a>¶秋風
轉枯葉颯颯繞寒齋岀門無所之飛塵滿天街¶夫君宦
未達猶得稱吾儕解衣換斗酒且盡平生懐
<pb:KR4d0040_WYG_004-1b>
　　　陪張龍圖南湖暑飲(六言/)¶
紅斾縈林却轉瓊筵就水重開荷香著衣不去竹色¶映
酒遥來¶
樓船㶑灔輕浪鷗鷺繽紛滿天清歌乆之未度畫梁¶塵
落芳筵¶
　　　道傍田家¶
道傍田家翁嫗俱垂白敗屋蕭條無壯息翁攜鎌索¶嫗
攜箕自向薄田収黍稷静夜偷舂避債家比明門¶外已
<pb:KR4d0040_WYG_004-2a>
如麻筋疲力敝不入腹未議縣官租稅促¶
　　　送李汝臣同年謫官導江主簿<md:KR4d0040_SBCK_002-13b>¶得喪互循環古今昧終始百歳落其間僅與毫芒似¶所
以達人心身外不復紀愁來若亂絲䟽解當以理¶昔君
關外來籍籍聲華起憑案一濡毫萬言俱落紙¶老生闚
其文色若寒灰死閣筆不能下敢有玼瑕指¶或時抵卿
相入門俱倒屣閽夫迎受謁不敢揚眸視¶解褐吏邉州
長塗初進跬蛟龍得尺水雙骼方嶷嶷¶西羌負德澤飛
<pb:KR4d0040_WYG_004-2b>
鏑聳邉鄙添兵十萬餘斗粟無支擬¶州郡走符檄縱横
恣鞭箠閭閻浪愁苦卒食半糠粃¶上官知君才悉以儲
糧委開倉募平糴至者車連軌¶嚴明束吏手誘諭提民
耳留穀受金去若與同儕市¶弦朔未云周露積丘山比
曽無轉餉勞坐飽防秋士¶幕府上其功明詔深嘉美為
僚登九寺長人專百里<md:KR4d0040_SBCK_002-14a>¶聊用報勤劬未言窮任使何期
逢怨讎意外成瘡痏¶刺骨舞文法吹毛出瑕滓清霜五
月飛慘烈傷蘭芷¶鸞鳯失椅梧飄泊還荆枳聖朝方任
<pb:KR4d0040_WYG_004-3a>
能大過尚収齒¶况於濟時具蹔然遭詆訾寧因青蠅惡
遂取璵璠毁¶良工構明堂必不遺杞梓勉哉益自立勿
為窮衰止¶人生難豫期神理無終否庸知今日憂不為
後日喜¶吾道誠無虧壈坎安足恥闗山迤邐長百劍連
天倚¶縈紆結危棧逈入雲星裏蜀國富嬉遊花繁春酒
㫖¶莫作弔原文投之岷江水¶
　　　春日書寄東郡諸同舎¶
滑䑓古鎮掲高牙主人賢厚賓友嘉公庭退休射堂¶飲
<pb:KR4d0040_WYG_004-3b>
水沈緑李浮甘𤓰清言妙諭間詼謔笑語往反何<md:KR4d0040_SBCK_002-14b>¶喧譁
别來汎濫若浮梗塵愁俗累稠於麻提鞭俄葢¶觸風日
慘澁滿眼飛埃沙朱門湛湛果深淺門外日¶擁千餘車
閽人未肯即通刺指彈手版景欲斜就令¶入見亦何事
氣象渺邈凌青霞圍碁角智賭勝負拙¶者理與功名賖
捨之歸入戸庭隘仰視青天如井蛙¶後檐數尺地荒穢
不翦欲令生薺花當春寂寂但如¶此意恐至外逢紛華
奈何勝友百餘里不可一見如¶天涯何時更共把巵酒
<pb:KR4d0040_WYG_004-4a>
側身北望空咨嗟¶
　　　<md:KR4d0040_SBCK_002-16a>¶秋日寄山中友人¶
昨夜聽秋風霜崖幾樹紅心隨新鴈去宛至碧谿東¶聖
主搜漁釣林巖今已空胡為執高節憔悴乆山中¶
　　和之美舟行雜詩八首¶
　　　舟中夜坐¶二首
風栁動蕭踈寒星浸寥落中宵四寂然時有遊魚躍¶
汀沙落席㠶岸栁縈單舸小市逺微茫簇水初燈火<md:KR4d0040_SBCK_002-16b>¶
<pb:KR4d0040_WYG_004-4b>
　　　船行遇風¶
蔡水僅成波不若江湖濬誠無傾側憂纜弱終難進¶
　　　野花¶
喧喧桃李蹊何妨笑幽草但願保天真徐共春風老¶
　　　水鴨¶
䙰褷出短蒲毰毸浴清水物忌太鮮明何妨染泥滓¶
　　　魚鷹¶
翩然下林表不憚風湍惡得雋輒高飛為君羞擊搏
<pb:KR4d0040_WYG_004-5a>
　　　&KR0699;魚者¶
弱篠絓輕絲盡日寒溪側獲少近知無溪魚皆爾識¶
　　　都門路¶
紅塵晝夜飛車馬古今迹獨憐道傍栁慘淡少顔色<md:KR4d0040_SBCK_002-17a>¶　　　¶¶¶¶¶¶和之美河洲四詩¶
冉冉河洲曉晴霞登木杪稍見水煙開孤舟天際小¶
杳杳河洲晩客行殊未返目隨林鳥還心共征鴻逺¶
寂寂河洲夜蘆花繞墟舎孤客乆未眠窓燈落寒灺
<pb:KR4d0040_WYG_004-5b>
漠漠河洲雨依稀辨村聚時哉鷗鳥羣凌亂争鳴舞<md:KR4d0040_SBCK_002-17b>¶　　　又和夜雨宿村舎¶
積雨乆未闋豈徒行客憂夜聞屋中人歎息悲田疇¶方
春播殖時種食皆外求鞭訶犯赤日酷烈慙羸牛¶草薉
競禾長從人借鉏耰晨薅戴星起日闇未能休¶豈無一
時勤所覬歳有秋今兹昏墊災大埜成洪流¶直疑滄海
溢繭栗浮陵丘昔時百丈原汎汎皆挐舟¶喬木失端杪
飢鳥下無投黍稷沉黄泥圭合安可收¶嗟予乏技能無
<pb:KR4d0040_WYG_004-6a>
以易糠麰販鬻固所昧敢託市井遊¶欲依盗賊羣懦不
閑戈矛已哉任天地無益徒為愁¶一身無死所況為妻
兒謀之美愛物者凄然涕霑裘¶一夫有不獲伊尹為深
羞何當富斯民比屋囷倉稠¶惜哉禄秩卑此志終宜酬<md:KR4d0040_SBCK_002-18a>¶　　　送韓太祝(維/)歸許昌(賦得交字/)¶
王城名利窟冠葢&KR0625;相交夫君獨鳯舉彯然去喧呶<md:KR4d0040_SBCK_002-18b>¶潁
水清可濯箕山高可巢反顧公相榮一芥浮堂&KR0638;¶(逸二/字)
大吕重豈知輕斗筲蒼蒼氣象嚴萬木擁寒郊¶(逸二/字)㸃
<pb:KR4d0040_WYG_004-6b>
隈曲初旭染林梢去去善自將因聲訪衡茅¶
　　　和興宗夜直聽雨¶
(逸一/字)茫凍雨來入夜勢増急縱横挾春風飄灑相噴吸¶敗
忩端見欺遽有萬㸃入先生伏經編眼冷倍昏澁¶夜分
童僕倦跛倚厭乆立燈火為溟濛詩書亦霑濕¶夫君儲
善價未售不悁悒物華迎霽新佳賞時將及¶囷中秫幾
何營醸須汲汲¶
　　　花庵詩寄邵堯夫(時任西京留䑓廨舎東新開/小園無亭榭乃構木揷竹多)
<pb:KR4d0040_WYG_004-7a>
　　　　(種酴醿寳相及牽牛扁豆諸蔓延之物使䝉/羃其上如棟宇之狀以為遊涉休息之所名)
　　　　(曰花/庵)
洛陽四時常有花雨晴顔色秋更好誰能相與共此樂
坐對年華不知老
自然天物勝人為萬葉無風緑四垂猶恨簮紳未離俗
荷衣蕙帶始相宜
　　　康定中予過洛橋南得詩兩句於今三十二年
　　　　矣再過其處足成一章
<pb:KR4d0040_WYG_004-7b>
銅駝陌上桃花紅洛陽無處無春風重來羞見水中影
鬢毛蕭颯如秋蓬
　　　寳鑑貽開叔
流塵集寳鑑塵昏鑑不昏纎泥落清水泥渾非水渾人
能辨二物相與自忘言二物不能辨悠悠何足論無為
捨其内逐外取煩寃
　　　謝王道濟惠古詩古石器
緱氏古城裏好古王道濟作詩有古風讀書知古意朝
<pb:KR4d0040_WYG_004-8a>
來遣僕夫遺我古石器結從天地初生自一拳際工倕
創規摹般輸施剞劂㵸茗北忩下坐有羲皇思嗟予性
迂鄙齟齬居今世忝官汚䑓省曽無益時智退藏又濡
滯尚不離朝市闕地避煩暑頗與營窟類(新構西齋中/鑿地為室謂)
(之凉/洞)誠非古人比拜賜得無愧
　　　題太原通判楊郎中(希元/)新買水北園
洛陽名園不勝紀門巷相連如櫛齒修竹長楊深徑迂
令人邑邑氣不舒愛君買園中橋北堂壓崖端跨空碧
<pb:KR4d0040_WYG_004-8b>
滿川桃李皆目前近水逺山一朝得曾陪尊兄此高會
豁然如出樊籠外蹔遊尚爾況乆居勝氣清風日相對
易生畫筆世所珍麞猿滿壁皆逼真并州近胡沙塵惡
終更早來為主人
　　　首夏呈諸鄰二章
首夏木隂薄清和自一時筍抽八九尺荷生三四枝新
服裁蟬翼舊扇拂蛛&KR0093;莎徑熱未劇晨昏往來宜
爞爞久旱天颯颯昨宵雨塵頭清過轍水脉生新渚豈
<pb:KR4d0040_WYG_004-9a>
徒滋杞菊亦可望禾黍勿笑盤蔬陋時來一觴舉
　　　酬王安之謝藥栽二章
洛人栽花不栽藥吾屬好尚何其偏服之雖能已百&KR0858;
愛閒成僻無由痊
䕶根帶土我親移荷挿汲泉君自種恱目寧將惡草殊
扶危或比兼金重
　　　雨中過王安之所居不謁以詩寄之
萬木含涼雨驅馬有餘清長街帶短蕪舊潦駢新蓱高
<pb:KR4d0040_WYG_004-9b>
齋彼誰居雅尚推名卿汙亭雖地卑躡屐未妨行野服
踞藜牀蕭㪚臨前楹纂纂棗林繁欣欣藥畹榮過門不
敢叩自視慙冠纓(素與安之約不/以公服相過)
　　　送藥栽與王安之
盛夏移藥栽及雨方可種為君著屐取呼童執傘送到
時雲已開枝軟葉猶重夕陽宜屢澆又須煩抱甕
　　　張明叔兄弟雨中見過弄水軒投壺賭酒薄暮
　　　　而散詰朝以詩謝之
<pb:KR4d0040_WYG_004-10a>
喜君午際來涼雨正紛泊呼奴掃南軒壺席謹量度軒
前紅薇開壺下鳴泉落(虎爪泉上覆之以板每投壺板/上設榻繞之榻去壺各二矢半)
必争如五射有禮異六博求全怯垂成倒置畏反躍(新/格)
(倒中者壺中/之筭盡廢之)雖無百驍巧且有一笑樂交飛觥酒滿强
進盤餐薄苟非興趣同珍殽徒綺錯
　　　小雨
雲日互出没數朝飛雨清曈曨似欲止廉纎還未晴映
空輕絲亂著物細珠明葉端危未落荷心重忽傾喜涼
<pb:KR4d0040_WYG_004-10b>
高鷰舞便濕羣蛙鳴於予亦有得藥畹胡麻生
　　　園中書事二絶
芳洲晚日鮮曲岸新雨好紅薇㸃圓荷金䔲出幽草
坐嗅白蓮蘃卧看青竹枝閒齋不成寐起讀聖俞詩
　　　送劉仲通知涇州
四載一相逢相逢遽為别儕軰日蕭條與君俱白髮巵
酒不暇執舊遊那復說忽忽無他言暑行戒飢渇
　　　和宋復古大雨
<pb:KR4d0040_WYG_004-11a>
積隂連日作鬱蒸長雲飛天勢如鵬白雨四注垂萬絙
坐間斗寒衣可増
雷公推車電施鞭飛騰九澤舞百川須㬰開晴萬物鮮
仰視白日當青天
　　　見山臺晝卧偶成
移牀獨上高臺卧颯颯涼風吹面過林蟬忽噪驚薄夢
手執殘書幅巾墮
　　　修酴醿架
<pb:KR4d0040_WYG_004-11b>
貧家不辦構堅木縛竹立架擎酴醿風揺雨漬不耐乆
未及三載俱離披往來遂復廢此徑舉頭礙冠行絓衣
呼奴改作豈得已抽新換故拆四籬來春席地還可飲
日色不到香風吹
　　　螢
林塘荒濕地向夕已飛螢月没蛩吟砌露涼人在庭隨
風疑落燼過水亂踈星學子燈前寢誰將爾照經
　　　張明叔家瑞蓮
<pb:KR4d0040_WYG_004-12a>
君家得蓮種逺自浙江湄明燭然深盌濃朱畫細絲盛
開尤菡萏到落不離披豈獨夏花好仍兼秋實竒味長
包石蜜殻嫩剥燕脂況復芬芳乆霜前殊未衰
　　　蓮房
蓮房前後熟供噉不須齊肉嫩山蜂子稜深天馬蹄尚
連餘蘂在深映亂荷低脆美知新采近根猶帶泥
　　　不寐
長年睡益少氣耗非神清昨朝多啜茶況以思慮并中
<pb:KR4d0040_WYG_004-12b>
煩枕屢移展轉何時明蘇秦六國印力取鴻毛輕白圭
萬金産運智立可營如何五更夢百方終不成
　　　苦雨
今春憂亢陽引領望雲族首夏忽滂沲意為蒼生福自
爾無虛日高原亦霑足連年困饑饉此際庶和熟如何
涉秋序沈隂仍慘黷長簷㵼潺湲晝夜浩相續喧豗流
潦怒突兀壊垣秃駕牛泥没鼻跨馬水平腹瓦欹松漫
白道廢草濃緑汙萊閔下田漏濕憐破屋縱横委地麻
<pb:KR4d0040_WYG_004-13a>
狼藉卧隴榖怯聞飢嬰啼愁聽寡婦哭閒官雖無責飽
食愧有禄世紛乆去心物役奈經目欝陶聊秉筆狂簡
已盈幅
　　　八月十五日夜宿南園懐王君貺
昔公在洛師未嘗棄嘉節今宵秋半分空羨西園月天
色湛澄清風聲冷騷屑笑言不可親引領望金闕賴有
篋中詩端居數披閱
　　　八月十六日過天街懐范景仁
<pb:KR4d0040_WYG_004-13b>
秋潦収四野晴雲無一斑忽驚龍門缺逺見鳴臯山涼
飈入毛髮顥氣清心顔悠然念吾友逍遥城闕間思陪
籃輿尾共此登臨閒
　　　宿南園
頃來興味少旬日不為詩昏昏但思眠疲病知吾衰豈
無籬邊菊不欲拈酒巵絡緯爾何苦終夕鳴聲悲
　　　九月十一日夜雨宿南園韓秉國寄酒兼見招
　　　　以詩謝之
<pb:KR4d0040_WYG_004-14a>
雨多秋草盛濃緑擁寒階吾廬奥且曲退縮如晴蝸小
園已自隘欲往泥霑鞋體羸畏風冷室處門常䦱(空媧/切)
九日古所重負此時節佳緬想使君宴綺席臨高齋肥
羜堆玉盤飛觴酒如淮楚舞陵湖波茱茰落金釵神醒
鼓吹喧百疊疑傾崖歡餘忽我思牙兵星火差潩泉恥
獨醉醇味相與偕我飲雖不多和氣浩無涯梧子拾為
果拒霜伐為柴沼中數寸魚烹煎足為鮭(吳人謂魚/肉為鮭)誰
言無以侑繞渚多鳴蛙交道乆衰薄巋然見吾儕奈何
<pb:KR4d0040_WYG_004-14b>
數舎遥晤語積年乖況乃辱嘉招私心豈不懐轘轅石
道澁重以隂雲埋雖有果下馬款段非渥洼臨風徒竦
踊志願焉能諧狂詩寄一笑聊用當詼俳
　　　古墳
茫茫野田平極目歴歴古墳如夏屋碑板無文荆棘深
石獸沈淪松栢秃問人雖不知姓名昔皆高官仍厚禄
子孫流落何所之凶吉當年非不卜我來正值寒食天
祭膰不設無人哭
<pb:KR4d0040_WYG_004-15a>
　　　酬趙少卿(丙字/南正)藥園見贈
鄙性苦迂僻有園名獨樂滿城争種花治地惟種藥栽
培親荷鍤購買屢傾槖縱横百餘區所識恨不博身病
尚未攻何論療民瘼
　　　登封龎國博(元常字/懋徳)年三十八自云欲棄官隱
　　　　嵩山作吏隱庵於縣寺俾光賦詩勉率塞命
懋德負長才全牛不足剸纔為百里宰驥足殊未展齒
髮方盛彊趣尚已高逺結庵睋二室志欲巢絶巘賢人
<pb:KR4d0040_WYG_004-15b>
心如雲無迹有舒巻不須驚俗目卓犖乃求顯旣知吏
可隱何必遺軒冕
　　　暮春同劉伯壽史誠之飲宋叔達園
絮狂飛作團梅小不多酸共惜春餘好更窮今日歡清
流入花底翠嶺出林端嫩筍玉縈筯新櫻珠照盤邀迎
嘉客易㑹合故人難寄語門前僕驊騮任解鞍
　　　用前韻再呈
舊友今餘幾追思鼻可酸休論身外事且盡目前歡薜
<pb:KR4d0040_WYG_004-16a>
荔垂隄面酴醿擁席端舞精抽繭緒絃妙落珠盤醇酒
囬春易靈丹却老難扶歸不復記酩酊上金鞍
　　　示道人
天覆地載如洪鑪萬物死生同一塗其中松柏與龜鶴
得年稍乆終摧枯借令真有蓬萊山未免亦居天地間君
不見太上老君頭似雪世人浪說駐童顔
　　　謝王君貺中秋見招不及赴
不侍庾公宴月華虛四秋幸逢東閣開又阻西園遊清
<pb:KR4d0040_WYG_004-16b>
輝散廣坐孤影隨行輈衮衣如未歸志願終可酬
　　　乆雨效樂天體
雨多雖可厭氣涼還可喜欲語口慵開無眠身&KR0180;起一
榻有餘寛一飯有餘美想彼廟堂人正應憂燮理
　　　聞范景仁遷居許昌為詩寄之
天衢名利場塵泥繼朝昏況兹辭榮乆厭苦車馬喧慨
然忽高舉翩若黄鵠翻朝賣西城宅暮理南行轅回首
豈無懐眷眷望國門想象解装初完美未可論縱横置
<pb:KR4d0040_WYG_004-17a>
老屋缺剥周短垣臧獲念去故炊㸑假甖盆㓜穉喜就
新階庭走諸孫幸有克家子生事不日温許昌昔名都
於今亦雄藩先賢雖已逺風迹凜猶存况復多巨公分
義素所敦丞相辭黄閣學士乗朱轓青雲司禁省白首
㑹山樊潩水湛寒光盡眼清心魂華堂臨曲渚畫舫承
芳樽高談金石諧逸筆風雨奔得朋誠多歡孤陋未可
諼時當惠好音獨樂慰荒園
　　　送張伯常同年移居郢州
<pb:KR4d0040_WYG_004-17b>
楚江白逶迤楚山碧參差玉炊稻粒長縷切魚腴肥羨
君盡室行飄然無所羈伐竹營茅茨種橘為藩籬荒坡
無四垣但以荷塘圍官雖朝大夫身世已相遺野老坐
争席林叟談忘歸猶嫌沮溺徒名字為人知
　　　南園飲罷留宿詰朝呈鮮于子駿范堯夫彛叟
園僻青春深衣寒積雨闋中宵酒力散卧對滿窓月旁
觀萬象寂逺聽羣動絶只疑玉壺氷未足比明潔
　　　自用前韻
<pb:KR4d0040_WYG_004-18a>
耿耿寐不成迢迢夜未闋良朋悔不留負此當軒月懐
想空鬰陶眺聽轉清絶佗時重見過餘樽猶可潔
　　　不寐
思夢久不效良夜行已䦨此心如杯水擾易澄苦難百
年能㡬何萬慮誰能殫棄置勿復尋専取形神安
　　　招鮮于子駿范堯夫
虚牖延朝光高林散晴靄深夏猶清和閒齋亦爽塏離
羣纔宿昔跂佇心已痗楸枰頗光潔置設儼相待軒車
<pb:KR4d0040_WYG_004-18b>
能朅来雞黍足充餒
　　　和家兄喜晴用王安之韻
象龍雖得請躍蜧亦須占既有膏苗益寧無漂麥嫌餘
霏方映戸反照忽通簾羇旅愁懐闋農家喜色添田間
拾穗滿陌上荷鋤兼預想三川逈秋場萬庾尖
　　　病中鮮于子駿見招不往兼呈楚正叔范堯夫
　　　　(時正叔約/次日為㑹)
衰朽拙自將藴積成中病掩扉卧小榻安養惟便静遥
<pb:KR4d0040_WYG_004-19a>
知良友集欝若荀陳盛獻醻屏浮飾簡率任真性雖無
束帶苦實憚把酒併開囊檢藥物不與樽罍稱筋骸幸
復常佗時掃三徑
　　　和鮮于子駿秋意
好風自逺來小雨初濡地雖當朱夏半已有清秋意新
蟬乍孤吟病葉或先墜頓覺愈沉疴蹔喜濯炎熾彩筆
動高興瑶徽發幽思賤子獨何為宵涼甘熟寐
　　　龍門
<pb:KR4d0040_WYG_004-19b>
石樓臨晴空南眺出千里人憐山氣佳予歎禹功美想
彼未鑿時極目皆洪水誰知耕桑民幸免魴與鯉
　　　坐中呈鮮于子駿范堯夫(六言/)
微雨雖妨行樂薄寒却解留花今日且遊小圃明朝更
向誰家
　　　和范景仁緱氏别後見寄求決樂議雖用其韻
　　　　而不依次盖以景仁才力高逸步驟絶羣非
　　　　駑拙所能追故也
<pb:KR4d0040_WYG_004-20a>
至樂存要眇失易求之難昔從周道衰疇人曠其官聲
律乆無師文字多缺漫仁皇閔崩壊廣庭集危冠紛紜
鬭筆舌異論誰能殫或欲狥陳迹竅厚潛鎪剜或欲立
私意妄取舊史刊古今互齟齬大抵皆欺讕景仁信其
說墨守不可干賤子欲面從誰與換膽肝必求此議決
深谷為崇巒何如兩置之試就中和㸔天地育萬物生
成適暄寒聖人保四海皇極致阜安樂理亦如此炳煥
猶朱丹嘽緩與噍殺折𠂻遺兩端兹道苟不由芒刄難
<pb:KR4d0040_WYG_004-20b>
嬰髖魯樂最為備雍徹施三桓齊韶猶肄習太公避陳
完唐民聽伴侣不復含悲酸乃知樂有源鐘鼓皆波瀾
昨者清明初榆火始改鑚景仁從許來傾都咸聚觀諸
公競邀迓非獨惜春殘議樂不復對晝夕且窮歡來時
桃李穠去日芍藥䦨三旬只須㬰駛若阪上丸轘轅逢
雨别惝怳歸騎單東西步步逺囘首祝加餐仍冀勉中
和心廣體自胖
　　　和韓秉國招范景仁飲景仁不至云方作書與
<pb:KR4d0040_WYG_004-21a>
　　　　光論樂
小桃佳李實如拳西湖盡眼鋪芳蓮景仁不從鄉賢飲
為此樂論方窮研周衰官失疇人散鐘律要眇誰能傳
近人欺衆出私意最可閔笑房生顚如光初不辨宫羽
是非得失安敢專每煩教諭累百紙頑如鐡石不可鐫
王李阮胡相詆毁各執所學何妨偏景仁家居鑄鬴斛
欲除民瘼恐未然要須中和育萬物始見大樂之功全
　　　同鮮于子駿題和樂亭
<pb:KR4d0040_WYG_004-21b>
春禽弄晴朝秋蟲吟雨夕風和振蘭芳露寒滋菊色萬
物苟得所隨時各有適矧伊人最靈胡為長慼慼聖人
垂大訓燦爛著方册至樂和無聲大禮簡無跡心專守
中庸身不蹈邪僻造次常在前須㬰不離側窮通雖百
變何往不自得兹亭聊寓名和樂在胸臆
　　　王君貺宣徽垂示嵩山祈雪詩十章合為一篇
　　　　以醻之
今秋少雨冬不雪麥寄浮埃根欲絶聖主焦心閔萬民
<pb:KR4d0040_WYG_004-22a>
負扆不怡常膳撤詔書朝下徧九州岳瀆百神俱禱求
西都留守䖍君命促駕不敢須㬰留嵩高萬仞蟠地中
海内衆山無與雄前驅大斾擁千騎波騰雲涌來祠宫
牲肥酒香籩豆潔盛服齋明薦毛血有司執事皆肅然
寳帳神來風窣屑公心猶畏九閽遥丹誠不能通青霄
分留導從屯林麓别張醮具登山椒山椒迢遰峻無極
行挽枯藤蹋危石萬室嗷嗷愁死飢敢憚劬勞愛餘力
天門上出俄坦平下視一世塵杳冥焚香拜手傾懇惻
<pb:KR4d0040_WYG_004-22b>
左右前後皆列星公今三守三川地咫尺嵩高未嘗至
詰朝旣畢祠事嚴暫轉鳴珂歴諸寺少林昔為達摩居
達摩英靈今有無瘦辭流散滿天下競以兩手捫空虚
法王魏氏離宫舊玉刻狻猊曏猶有子孫宗廟皆塵灰
止見伽藍存不朽㑹善庭隅千歳松一根二股凌寒空
勢如鼎足争秀出泠泠永夜吟霜風少室先生樂閒暇
棄官來家玉峯下昔為浪泊據鞍人今結東陵賣瓜舎
溪上有堂名掛冠四垣重複皆林巒呼兒掃地喜公到
<pb:KR4d0040_WYG_004-23a>
隨分絃歌留盡歡周王太子名聞乆相傳羽化緱山首
鶴飛笙逺窅無迹遺廟今人空瀝酒公來本不事遨嬉
周流閭里詢疲羸親呼令長囑赤子勿貪榮利窮鞭笞
境中羣望無不走回轡仍過鑿龍口奉先暮投林日曛
浥澗晨征轍氷厚歸來新詩盈一編明珠大貝相屬聯
此行雖不從公後歴歴勝遊皆目前
　　　酬吳仲庶龍圖終南山詩
泰山魯所瞻終南乃秦望西侵井絡闊北壓鶉野曠條
<pb:KR4d0040_WYG_004-23b>
梅韞名材金玉富珍藏飄風何烈烈萬物盡揺蕩屹立
不傾倚勢與厚坤壯有如牧伯賢斯民䝉保障雪霜舉
世寒千里獨重纊病夫伏閭里非能事微尚顧無孤高
實藻飾安可强景行雖不忘詎敢承嘉貺
　　　酬永樂劉祕校(庚/)四洞詩
貧居苦湫隘無術逃炎曦穿地作幽室頗與朱夏宜寛
者容一席狹者分三支芳草植中唐嘉卉周四垂詎堪
接賔宴適足供兒嬉自問安取法前脩果慕誰非如太
<pb:KR4d0040_WYG_004-24a>
古民營窟避寒威又非學射人空石專致思又非沮漆
俗陶復習西夷又非楚司馬金奏相賔儀又非鄭伯有
壑谷甘糟醨又非越王子丹宂免憂危又非張巨和崇
巖立師資所慕於陵子欲效蚓所為微竅足藏身槁壤
足充飢養生旣無憾此外安敢知唯祈膏澤布歌嘯樂
餘滋豈羞泥塗賤甘受高明嗤何言清尚士善頌形聲
詩困剥固未嘗井復敢終辭
　
<pb:KR4d0040_WYG_004-24b>
　
　
　
　
　
　
　
　傳家集巻四

<pb:KR4d0040_WYG_005-1a>
欽定四庫全書
　傳家集巻五　　　　　　宋　司馬光　撰
　　古詩四
　　　瞻彼南山詩
瞻彼南山有梌有棠維葉牂牂君子之燕籩豆洋洋鼎
俎將將百羞阜昌上下樂康邦家之光君子萬年撫有
四荒受禄無疆瞻彼南山有椐有栩維葉湑湑君子之
燕清酒有藇壺樽有楚酌言賜之命之釂之上下以序
<pb:KR4d0040_WYG_005-1b>
君子萬年永綏兆民受天之祜瞻彼南山有杞有樅維
葉逢逢君子之燕管絲噰噰奏鼓&KR2280;&KR2280;自堂徂庭上下
肅雍靡有不恭君子萬年令德高明高明有融赫赫明
明天命有嚴命我祖考九土是監倭馯之東蠻蜑之南
享獻允時靡敢不詹閟兹餘文複閣巖巖萬世是承四
方是瞻帝曰卿士左右之臣四方無虞矜爾之勤式觀
且遊從予一人于壼于閎于堂于陳金石之符翰墨之
珍匪予汝夸祖考之勲多士庶尹羣公百辟拜手稽首
<pb:KR4d0040_WYG_005-2a>
答揚休德旣醉旣飽慎思爾職罔顧爾私罔愛爾力惇
忠祗敕永奉丕則立民之極載祀千億
　　　杕柏寄傅欽之
彼杕者柏生于崇巒其葉丸丸君子爰處爰處爰遊匪
憂勿憂其樂休休彼郁者蘭生於幽涯其葉菲菲君子
爰處爰處爰嬉靡適弗宜忘其渇飢洋洋者舟汎彼中
流于渚于洲思其可思知其可知其逝勿追其來勿期
　　　園櫻
<pb:KR4d0040_WYG_005-2b>
　　　　園櫻傷老也
園有繁櫻圃有肥菁我酒旣清我殽旣馨我友戾止聊
以娛情今我不樂日月其征
園有穠李圃有肥杞我酒旣旨我殽旣美我友戾止改
憂為喜今我不樂年其有幾
園有弱栁圃有肥韭我酒旣有我殽旣阜載笑載歌以
宴我友今我不樂年其無乆
悠悠汎舟載縱載横白日將傾飄風載驚嗟我老矣髪
<pb:KR4d0040_WYG_005-3a>
脫齒零胡為百憂勞此餘生
　　　戲下歌
項王初破函關兵氣壓山河風火明旌旗金鼓四十萬
夜泊鴻門期曉戰關東席巻五諸侯沛公君臣相視愁
幸因項伯謝前過進謁不敢須㬰留椎牛高㑹召諸將
寳劔泠泠舞席上咸陽灰燼義帝遷分裂九州如指掌
功高意滿思東歸韓生受誅不復疑區區蜀漢遷謫地
縱使倒戈何足為
<pb:KR4d0040_WYG_005-3b>
　　　海仙歌
東望海波蒼茫浩渺無所極高浪洪濤黯風色翻星倒
漢天地黒隂靈出没互相索東方曈曨景氣清慶雲合
沓吐赤精蓬萊瀛洲杳如萍遥觀五樓十二城羣仙劔
佩朝玉京祥風縹渺鈞天聲彩幢翠葢煙霞生鸞歌鳯
舞入帝鄉紫麟徐驅白鶴翔餐芝茹术飲玉漿千年萬
年樂未央
　　　孟甞君歌
<pb:KR4d0040_WYG_005-4a>
君不見薛公在齊當路時三千豪士相追隨邑封萬戸
無自入椎牛釃酒不為貲門下紛紛如市人雞鳴狗盗
亦同塵一朝失勢賔客落唯有馮驩西入秦
　　　燕臺歌
萬古蒼茫空盛衰燕臺賢客姓名誰君看碣石嵓中草
寧似昭王擁篲時黄金散盡餘基没易水蕭條烽火飛
　　　吳沖卿直舎閻士安畫墨竹歌
閻生畫竹舊所聞望中一見遥可分伊予不甚曉佳畫
<pb:KR4d0040_WYG_005-4b>
猶愛氣骨高出羣狂枝怒葉凌絹素勢若飛動争紛紜
蟠根數節出地底上有積年蒼蘚紋森然直榦忽孤聳
意恐出屋排浮雲秋風颯颯生左右耳目灑落遺塵氛
乃知良工自神解昧者倣習徒艱勤子猷昔者得収玩
不患終朝無此君
　　　送伊闕王大夫歌
于嗟古之道邈旣逺兮日陵夷而就衰羣儒角逐異端
競進兮聖塗榛枳幽昧而難知君獨恥從衆人之後兮
<pb:KR4d0040_WYG_005-5a>
軒然高舉逺取而窮追撥去虹蜺汛掃氛濁兮廓然廼
得睹夫朝曦授邑於雒之南兮始者旣學今得而施歸
風俗於醇厚兮又何西門卓魯之足為消奸化桀折牙
杜蘖兮寂不知其所之何者為令之德兮黄童皓首接
手而遊嬉菽粟露積牛羊被壄兮百里獨比於太古之
時予願解冠棄佩兮受一㕓於伊之埜蓑身笠首兮同
邑民以熈熈
　　　和錢君倚日本刀歌
<pb:KR4d0040_WYG_005-5b>
昆吾道逺不復通世傳切玉誰能窮寳刀近出日本國
越賈得之滄海東魚皮装貼香木鞘黄白間雜鍮與銅
(賈人云真鍮似/金真銅似銀)百金傳入好事手佩服可以攘祅凶傳
聞其國居大島土壤沃饒風俗好其先徐福詐秦民采
藥淹留童丱老百工五種與之俱至今器用皆精巧前
朝貢獻屢往來士人往往工辭藻徐福行時書未焚逸
書百篇今尚存令嚴不許傳中國舉世無人識古文嗟
予乘桴欲往學滄波浩蕩無通津令人感嘆坐流涕鏽
<pb:KR4d0040_WYG_005-6a>
澁短刀何足云
　　　風林石歌(蔡著作抗字子直/得此石於朱陽山)
聞君家有風林石鐫刻無㾗畫無迹靡然合勢俱左傾
偃蹇常如負風力置之坐側野意生静聽若有颼颼聲
忽疑身世在丘壑使我蕭然無俗情黄金白璧豈非好
子直視之不為寳
　　　天馬歌
大宛汗血古共知青海龍種骨更竒網絲舊畫昔嘗見
<pb:KR4d0040_WYG_005-6b>
不意人間今見之銀鞍玉鐙黄金轡廣路長鳴増意氣
富平公子韓王孫求買傾家不知貴芙蓉高闕北向開
金印紫綬從天來路人回首無所見流風瞥過驚浮埃
如何棄置歸皁棧踠足垂頭困羈絆精神慘澹筋骨羸
舉目雙睛猶璀璨伏波馬式今已無子阿肉腐骨乆枯
舉世無人相騏驥憔悴不與駑駘殊神兵淬礪精芒在
寳鑑遊塵肯終晦君今鬋剔被鳴鸞尚能騰踏崑崙外
　　　苦寒行
<pb:KR4d0040_WYG_005-7a>
窮冬北上太行嶺霰雪糺結風崢嶸熊潛豹伏飛鳥絶
一逕僅可通人行僮飢馬羸石磴滑戰慄流汗皆成氷
妻愁兒號强相逐萬險歴盡方到并并州從來號惨烈
今日乃信非虛名隂煙苦霧朝不散旭日不復能精明
跨鞍䌫轡趨上府髪拳鬚磔指欲零炭爐炙硯湯涉筆
重複畫字終難成誰言醇醪能獨立壺腹迸裂無由傾
石脂装火近不熱蓬勃氣入頭顱腥仰慙鴻鴈得自適
隨陽南去何溟溟又慙鳦鳥識時節巖穴足以潜微形
<pb:KR4d0040_WYG_005-7b>
我來葢欲報恩分契闊非狥利與榮古人有為知已死
只恐凍骨埋邊庭中朝故人豈念我重裘厚履飄華纓
傳聞此北更寒極不知彼民何以生
　　　楚宫行
楚王宫中夜未央清歌祕舞㑹華堂木蘭為柱桂為梁
隨珠和璧爛同光横吹乍鳴秋竹裂繁絃初度春雨歇
九微火樹垂垂滅羅衣紛紛玉纓絶滿朝冠劔東方明
宫門未啓君朝醒秦關日夜出竒兵武安君火照夷陵
<pb:KR4d0040_WYG_005-8a>
　　　洛陽少年行
銅駞陌上桃花紅洛陽無處無春風青絲尾結連錢驄
相從射獵北邙東流鞭縱鏑未云畢青山團團載紅日
雲分電散無影迹黄雞未鳴巳復出
　　　將軍行
赤光滿面脣激朱虬鬚虎顙三十餘腰垂金印結紫綬
諸將不敢過庭除羽林精卒二十萬注聽鉦鼓觀麾旟
肥牛百頭酒萬石爛漫一日供歡娛自言不喜讀兵法
<pb:KR4d0040_WYG_005-8b>
智略何必求孫吳賀蘭山前烽火滿誰令小虜驕慢延
須㬰
　　　緱山引
王子吹笙去不還當時舊物唯緱山山深樹老藏遺廟
春月秋風空自閒轘轅左界連商雒碧瓦朱欄露華薄
經時掩戸庭草深永晝無人澗花落徘徊未下日將西
遥望嵩陽煙景微鶴馭飄颻向何許林間空見白雲飛
　　　烏栖曲二首
<pb:KR4d0040_WYG_005-9a>
風透金鋪結綺錢穿簾入幌舞垂蓮可憐無人夜不曉
起視西窓月華皎
星踈月明漏水長羅帷翠帳華燈光佳人起舞玉釵墮
門外烏棲鴈南過
　　　和王介甫明妃曲
胡雛上馬唱胡歌錦車已駕白橐駝明妃揮淚辭漢主
漢主傷心知奈何宫門銅環雙獸面回首何時復來見
自嗟不若住巫山布袖蒿簮嫁鄉縣萬里寒沙草木稀
<pb:KR4d0040_WYG_005-9b>
居延塞外使人歸舊來相識更無物只有雲邊秋鴈飛
愁坐泠泠調四絃曲終掩面向胡天侍兒不解漢家語
指下哀聲猶可傳傳徧胡人到中土萬一佗年流樂府
妾身生死知不歸妾意終期寤人主目前美醜良易知
咫尺掖庭猶可欺君不見白頭蕭太傅被䜛仰藥更無
疑
　　　憫獄謡
五刑象天有震耀上聖本以防姦邪法官由來少和泰
<pb:KR4d0040_WYG_005-10a>
臯陶之面如削瓜況於秦漢任酷吏死人籍籍如亂麻
捶楚之求靡不得小者勍刖大滅家君不見古時牢獄
地幾多寃骨埋黄沙
　　　宫漏謡
宫漏清高處處聞六街寂寂夜將分南下河梁緬詰曲
北瞻禁闕鬱繽紛黄金鎖閉斗城斜白玉樓通上帝家
若木未光潜日月神仙不動積煙霞銅壺銀箭夜何長
杳杳亭亭未遽央複道廻廊接西掖千門萬戸遥相當
<pb:KR4d0040_WYG_005-10b>
宛轉徘徊不能駐復出宫城透宫樹宫樹烏飛月欲西
燭光一道照沙隄龍騎聮翩排閶闔鳯帷岑寂對狻猊
廣庭肅肅延冠帶劔佩峥嶸百神㑹施政發令四海春
廟堂垂衣天㝢泰
　　　窮兎謡二首
鶻翅崩騰來九霄兎命廹窄無所逃秋毫就死忽背躍
鶻拳不中還飛高安知韓盧復在後力屈但作嬰兒號
少年只取一快樂誰念草根腥血毛
<pb:KR4d0040_WYG_005-11a>
兎營三窟定何在棘間塹底高丘巔却行百步方躍入
未免餘蹤留雪田少年何為無惻隱解鷹縱犬薫以煙
人言兎狡非兎狡窘急偷生真可憐
　　　張子厚先生哀辭(名載/)
先生負材氣弱冠遊窮邊麻衣揖鉅公決策期萬全謂
言叛羌背坐可執而鞭意趣小參差萬金莫留連中年
更折節六籍事精研羲農訖周孔上下皆貫穿造次循
繩墨儒行無少愆師道乆廢闋模範幾無傳先生力振
<pb:KR4d0040_WYG_005-11b>
起不絶尚聯綿教人學雖博要以禮為先庶幾百世後
復覩三王前釋老比尤熾羣倫將蕩然先生論性命指
示令知天聲光動京師名卿争薦延寘之石渠閣豈徒
修簡編丞相正自用立有榮枯權先生不可屈去之歸
卧堅孤嫠聚滿室餬口耕無田欣欣茹藜藿皆不思肥
鮮近因詔書起㝷取病吿旋舊廬不能到丹旐風翩翩
人生㑹歸盡但問愚與賢借令陽虎壽詎足驕顔淵況
於朱紫貴飄忽如雲煙豈若有清名高出太白巔門人
<pb:KR4d0040_WYG_005-12a>
俱絰帶雪涕㑹松阡厚終信為美繼志仍須專讀經守
舊學勿為利禄遷好禮效古人勿為時俗牽修内勿修
外執中勿執偏當令洙泗風郁郁滿秦川先生儻有知
無憾歸重泉
　　景福殿東廂詩(皇祐元年作/)
　　　皇祐元年秋八月皇帝臨䇿賢良方正及武舉
　　　進士僕與范景仁受詔讎校䇿巻寓直於景福
　　　殿東廂凡三日得詩十三首編之左方
<pb:KR4d0040_WYG_005-12b>
　　　夜意
清夜四無譁深嚴上帝家星翻珠網白斗挂玉樓斜風
静虚成韻霜輕未作花還疑漢津客浩蕩寄流槎
　　　即日
枍栺留深殿倉琅祕九門日長人對直風逈鷰高翻林
有蕭踈意雲無片縷㾗鈞天真自到不獨暫飛魂
　　　柏
落落抱高節秀出青雲端無言磵谷幽自致宫庭難芳
<pb:KR4d0040_WYG_005-13a>
風襲玉宇餘露分銅槃不使萬年木嘉名高歳寒
　　　御溝
萬戸鬱相鉤枝分瑟瑟流縈紆通桂觀隱見帶龍樓碧
映千林曙紅飄一葉秋寒波長不竭歳歳奉宸遊
　　　賜酒
和氣盈金榼恩光湛玉觴應知北山羽猶怯上林霜醇
味囘秋色清都近醉鄉山茅霑雨露誓極寸心長
　　　菊
<pb:KR4d0040_WYG_005-13b>
瑣瑣南陽菊秋潭歳自開孤根擁紅葉落蘂媚蒼苔正
以參靈藥因之植紫臺願兼金掌露同入柏梁杯
　　　賜果
南海荔枝來别館蒲萄成匪頒浹下陳捧拜同驩榮置
黍敢先食臨槃多未名懐核待歸種復愁千歳生
　　　賜書
上聖固天縱英藝皆絶倫時乘萬幾閒翰動如有神用
之當豫遊不忘安四民匪頒及羣下絡繹來中宸毰毸
<pb:KR4d0040_WYG_005-14a>
靈鳯翔欝怒虬龍振清若四海秋熈如天下春愚臣土
芥微亦受雨露均願推賜書意直以古義陳士本學先
王所求誼與仁農當服稼穯昏作&KR0908;畆勤百工備用器
不治刺繡文萬商遷有無不通珠翠珍四業旣交修坐
令風化純人和衣食豐天應殊祥臻皇心正在此非以
能高人
　　　怪石
昔去江湖鄉來與松桂接圭角老龍脊鋒稜秋劔鋏歴
<pb:KR4d0040_WYG_005-14b>
亂枯苔㸃交横敗莎葉㑹使成都人更取神蓍揲
　　　未開木芙蓉
木末采芙蓉騷人歌所無何言霜花艷不與水芝殊香
苞麝臍結茂葉桐隂敷豈若龜巢類飄零老五湖
　　　讀武士策
漢家求猛士雲集未央宫天外胡星淡山西將種空竒
謀紛並進壯節凜生風八陣縱横勢依然見目中
　　　觀試騎射
<pb:KR4d0040_WYG_005-15a>
閶闔風正清觚稜日初媚材雄集便殿玉座親臨視三
河俠少兒初識天子貴天山汗血騮蹀躞金鐶轡揚鞭
秋雲高顧盼有餘銳縈回勢可觀罄控動如志毫釐應
心目審固參身臂鳴絃電雹驚寸的氷瓦碎龍顔薄笑
春喜色連傍侍旦為徒步人暮作彯纓使揚揚出九門
親友生意氣須知天地德愼勿忘所自黠羌猶旅拒獫
狁方繁熾求為忠義臣無負搜羅意
　　　同范景仁寄修書諸同舎
<pb:KR4d0040_WYG_005-15b>
烈火非不猛不耗百鍊金寒霜非不嚴不彫竹柏林小
人勢利合傾覆無常心君子道德親白首猶視今諸君
閨臺秀相得如璆琳離羣一昔期乃爾動悲吟古風乆
已衰交道日頺侵願名思友操播之清徽琴
　　　和聶之美諷古¶
曲逆從漢祖出竒誰與讓一朝寄天下不及王陵戇¶
海客乆藏機鷗知人未知如何毫末利管鮑亦相欺<md:KR4d0040_SBCK_002-19a>¶　　　和之美二貧詩
<pb:KR4d0040_WYG_005-16a>
君子尚仁義寳用為身資其人苟不賢富饒亦胡為¶所
以囘憲徒不厭糠與藜當時萬金産令名傳者誰¶之美
初解褐為吏長河湄月得數斗禄僅足供饘糜¶謂言家
無寳不必修藩籬囊衣不自暖乃為偷意窺¶穿墉入其
室探取無纎遺從事借之帶同列乞其衣¶日高服未具
不敢踰門畿蕭條四壁寒獨立空自嗤¶援毫引幅紙書
作二貧詩上言運命邅温飫無時期¶下嗟職事勞舊學
日以隳乃知賢者心不獨憂寒飢¶𡒄坎雖益多志業終
<pb:KR4d0040_WYG_005-16b>
無衰我實甚貧者視君猶白圭¶行年三十餘碌碌無佗
竒庇身太學官旦夕唯鹽虀¶讀君二貧作我事借君詞
君誠士林秀不免青衫卑<md:KR4d0040_SBCK_002-19b>¶滿腹豈無才抱蓄未有施不
用固為小用之活蒸黎¶如君有此富豈必藏珠璣財貧
非道貧已矣何嗟咨¶
　　　送薯預苗與興宗¶
客從魏都來貽我山藷實散之膏土間春苗比如櫛¶吾
家庭戸狹樹藝苦其宻危根遞扶戴怒牙猶拂欝¶興言
<pb:KR4d0040_WYG_005-17a>
念伊人好嗜與我一家蓄桐君書喜觀氾氏述¶雖為簮
帶拘雅尚林樊逸分獻取其誠豈容羞薄物¶況聞知藥
者餌此等苓术願益君子年康直體無疾¶散誕得寛壤
繁大宜無日蕭梢新蔓抽苯䔿故叢失¶入冬霜霰嚴葉
落掊可出伸如猿臂長拳若熊膰腯¶拾木㸑銅鼎相期
聚書室誰得與其徒谿茶與山栗¶
　　　答昌言求薯預苗<md:KR4d0040_SBCK_002-20a>¶冬實散肥壤春苗動新葉雅意非遺人野情聊自愜¶何
<pb:KR4d0040_WYG_005-17b>
言好事者求訪來相疊㑹種十畆餘坐取詩盈篋¶
　　　送冷金牋與興宗¶
蜀山瘦碧玉蜀土膏黄金寒谿漱其間演𣻌清且深¶工
人剪穉麻擣之白石砧就溪漚為紙瑩若裁璆琳¶風日
常清和小無塵滓侵時逐賈舟來萬里巴江潯¶王城壓
汴流英俊萃如林雄文溢箱篋争買傾竒琛¶夫君乃冠
冕辭氣高千尋十載為舉首於今猶陸沉¶嗟我蓄此紙
才藻不足任願以冩君詩益為人所欽¶縞帶豈多物足
<pb:KR4d0040_WYG_005-18a>
明同好心黄鐘聲如雷豈病無知音¶請以此為質佗年
神所臨華軒策駟馬慎勿忘遺簮<md:KR4d0040_SBCK_003-1a>¶　　和端式十題¶
　　　春塘冰<md:KR4d0040_SBCK_003-6a>¶春塘含薄冰淅瀝隱隈曲晴日射寒芒柔風折哀玉¶草
樹曽未知波光已先緑¶
　　　煙際鐘¶
蒼茫返照収羃歴寒煙起前山黯同色不辨峯巒美¶獨
<pb:KR4d0040_WYG_005-18b>
有逺來鐘悠揚翠微裏¶
　　　汀洲蘋¶
秋江(逸一/字)澹蕩波急枝難定參差碧葉繁皎潔寒花静¶幽
人吟不歸獨立汀洲瞑<md:KR4d0040_SBCK_003-6b>¶　　　漁洲火¶
漁翁繫葉舟逺映楓林宿手携雙白魚呼兒爨山竹¶深
夜寂無人明滅寒江曲¶
　　　寒溪石
<pb:KR4d0040_WYG_005-19a>
穹石正嶄岩寒流更清急霜飛敗葉擁波濺蒼苔濕¶谿
僧勿劇來沙鶴方孤立¶
　　　幽谷泉¶
深谷窅無底空聞泉水哀時因秋日照微見碧縈囘¶谷
裏非人境胡麻何處來¶
　　　秋原菊¶
高原向揺落叢菊始滋榮草際浮金碧照人雙目明¶何
須夭生理玉斝泛餘英<md:KR4d0040_SBCK_003-7a>¶
<pb:KR4d0040_WYG_005-19b>
　　　垂崖鞭¶
山竹引春根垂透蒼崖底綢直老龍鬚佶屈修蛇尾¶支
郎雖畜馬不忍裁為箠¶
　　　古木隂¶
古木夏隂薄蕭蕭蠧葉微豈無緑樹濃愛此風煙姿¶高
僧此休息肩倚瘦笻枝¶
　　　天外峯¶
飛鳥去不息長空黯何極踈峯帶夕暉㸃綴秋天碧¶禪
<pb:KR4d0040_WYG_005-20a>
觀坐超然相望兩沈寂¶
　　<md:KR4d0040_SBCK_003-10b>¶和聶之美雞澤官舎詩七首¶
　　　西齋¶
明府學旣優所聞今得施四境已澄清還以書自怡¶西
齋幾黄巻治原俱在兹<md:KR4d0040_SBCK_003-11a>¶　　　題㕔壁¶
百里有民社古為子男國苟有愛物心穉老皆䝉德¶為
身不為人鄙哉陶彭澤
<pb:KR4d0040_WYG_005-20b>
　　　縣樓¶
孤樓雖不高足以瞰四逺餉婦陌頭歸田夫桑廕飯¶敇
吏省追胥勿令農事晚¶
　　　葦¶
索索夕風遒瀼瀼朝露裛啅雀裊寒枝宿螢依敗葉¶眇
然秋興長坐與江潮接¶
　　　栁¶
驛道苦車馬田廬悲斧斤誰栽官舎前老朽完天真¶所
<pb:KR4d0040_WYG_005-21a>
願明府心庇樹如庇人<md:KR4d0040_SBCK_003-11b>¶　　　向城路¶
村路煙欲暝行人殊未稀借問往來者營營皆有為¶乃
知市朝客趣務良可悲¶
　　　懐翠亭¶
高齋對秋山平望殊不逺雖違獨往心蒼蒼長在眼¶可
嗟都邑遊終日紅塵滿¶
　　　超然臺詩寄¶子瞻學士
<pb:KR4d0040_WYG_005-21b>
使君仁智心濟以忠義膽嬰兒手自撫猛¶虎鬚可攬出
牧為龔黄廷議乃陵黯萬鍾何所加¶甔石何所减用此
始優游當官免阿諂曏時守高密民安吏手斂投閒為
小臺節物得周覽¶容膝常¶有餘縱目皆不掩<md:KR4d0040_SBCK_003-12a>¶山川逺布
張花卉近綴㸃筵賔殽核旅燕居兵衛儼比之在陋巷
為樂亦何歉可笑夸者愚中天猶慘慘
　　　今古路行
出門道路多縱横不我測我今欲逺行須問曽行客徐
<pb:KR4d0040_WYG_005-22a>
徐逢路人咨問青松側客曰君何往答曰遊京邑客乃
指要路而言行有益古路雖大道不如今路直但行今
人路猶如假羽翼彼客别我去獨自踟蹰立為見今古
路無乃須差忒今路足輪蹄古路饒荆棘欲行今人路
恐背古人迹擬行古人路今人笑迂僻又擬不出門奈
有飢寒逼哀哀於此情悠悠蒼天色不避今人嫌路須
行古陌古陌雖然逺且保無厥失勉哉自勉哉前古難
知識不復見楊朱萬古凝愁魄
<pb:KR4d0040_WYG_005-22b>
　　　憶同尋上陽故宫路
上陽門外雲連草車¶馬遥遥<md:KR4d0040_SBCK_003-13a>¶往來道¶¶昔王遊豫¶¶幾何年¶¶¶¶
今<md:KR4d0040_SBCK_003-13b>¶人¶豈<md:KR4d0040_SBCK_003-14b>¶識<md:KR4d0040_SBCK_003-20a>¶當時好明珠翠羽已成塵道上行人幾畨老
當時秋天落宫槐今¶¶¶¶此婆娑皆¶¶¶合抱<md:KR4d0040_SBCK_003-20b>¶　　　秋意呈鄰幾冲卿¶
新凉入閭巷舊暑何人掃筠籠賣紅蓮莎堦墜丹棗¶蕉
衫日以踈紈扇安能好蟬悲西風樹燕亂斜陽草¶此意
屬淵明籬邊幾樽倒
<pb:KR4d0040_WYG_005-23a>
　
　
　
　
　
　
　
　
<pb:KR4d0040_WYG_005-23b>
　
　
　
　
　
　
　
　傳家集巻五

<pb:KR4d0040_WYG_006-1a>
欽定四庫全書
　傳家集巻六　　　　　　宋　司馬光　撰
　　律詩一
　　　御製後苑賞花釣魚奉聖㫖次韻
馺娑蜚亷次第開鳴鞘傳蹕自天來雲隨綵仗低臨幄
栁壓金隄翠入杯檻倚柔風絲縹渺花飜麗日影徘徊
上林春色長如舊玉輦嬉遊歳歳陪
　　　奉和御製龍圖等閣觀三聖御書(嘉祐七年十/二月二十七)
<pb:KR4d0040_WYG_006-1b>
　　　　(日/上)
積厚丕丕業重光郁郁文寳書垂列宿玉字切浮雲散
帙鳴鑾駐充庭雜珮分願移天縱藝似續聖功勤
　　　資善堂宴餞應詔
士論歸清德皇心重老成陳謨侍經席得謝解塵纓坐
密金章並行徐玉醴清都門昔供帳疏傅未為榮
　　　賞花釣魚二首
飛亷通上苑鳷鵲帶天淵樹色含春霧波光静曉烟香
<pb:KR4d0040_WYG_006-2a>
飄仙仗外花舞御巵前籊籊文竿裊簁簁素鮪鮮誤陪
金馬籍愧奉栢梁篇願獻南山壽宸遊侍億年
日麗芙蓉闕春榮太液波苑門鳴玉集輦路翠華過芳
樹周阿宻嘉魚在渚多浮英入樽斚頒首出蒲荷人樂
熈熈德臣賡旦旦歌萬生同鼓舞相與醉天和
　　　邇英閣讀畢後漢書䝉恩賜御筵
赤伏開興運昆陽定壮圖官儀還舊物郊兆建新都杲
日羣隂破油雲萬類蘇鑾輿陟喬嶽璽綬撫匈奴厚禄
<pb:KR4d0040_WYG_006-2b>
優諸將嘉猷訪大儒重明紹堂構奕葉奉規摹叔世條
綱紊遺風節義扶袁安空隕涕揚震卒䝉&KR0499;佞指車前
鹿人瞻屋上烏炎精盡河渚黄眚兆當塗青簡傳良直
金華侍燕娛興衰炳轍迹淑慝粲龜符赫赫天光照孳
孳睿思紆方齊建武治不啻永平俱化盛文明正恩隆
飲食需晞陽慙杞棘濡咮愧鵜鶘帝力生成大臣功報
效無先民誠可監願不忘斯須
　　　奉和江鄰幾文德殿觀文武百官等上尊號十
<pb:KR4d0040_WYG_006-3a>
　　　　五韻(六月七日/)
舜禹曽何與羲農實强名含靈徒叶賛造物始無情閶
闔非煙澹觚稜曉氣清葳蕤大衢隘殷轔外朝盈鮮旭
分衣繪薫風拂佩瓊華顚方内集殊俗海隅傾棨㦸金
閨奥囊書赭案横敷言齊列位稽首從羣卿不報乾坤
施難圖日月明仁心由性得治體與時行金石皆中欵
丹青豈外榮功歸元首重澤及草茅<md:KR4d0040_SBCK_003-21a>¶輕業業冲虚意區
區愛戴誠何為猶讓德不以慰懐生退復歌天保期於
<pb:KR4d0040_WYG_006-3b>
采頌聲
　　　和宋次道大慶殿上元迎駕
鳯律年華到尚新九重氣象已成春曉雲低拂羽林仗
宿雨先清紫陌塵玉殿鳴鞘傳警蹕彤庭委珮集簮紳
闕前無復魚龍戲自有驩謡億萬人
　　　寒食御筵口號二首
雨意沉沉潑火餘䕫龍盛集退朝初酒殽絡繹來丹禁
冠劔参差下玉除紫鳯歸飛雲爛漫黄鸝新囀栁扶踈
<pb:KR4d0040_WYG_006-4a>
麥禾滿野邊烽息佳節何妨賦樂胥
聖主襃優鼎軸臣金觴玉醴照青春萬家煙火朝來静
九陌風光雨後新高鷰飜飛驚紫綬餘光㸃綴託朱輪
問牛因得觀民俗不獨嬉遊惜令辰
　　　春祠致齋寄呈范景仁宋次道
比日聚官舎笑言曽未厭暫成揮手别各有侍祠嚴晴
景朝朝麗春容物物添解齋當共醉莫遣此期淹
　　　和王道粹春寒趨館馬上口占
<pb:KR4d0040_WYG_006-4b>
殘臘尚要春清寒更著人雪華猶惜别物意倍添新雲
壓宫城重風調玉漏勻行遊宜結轡九陌未多塵
　　　同宋次道元日宿尚書省聽戒誓寄常州卲不
　　　　疑(去年是日次道/同不疑齋直)
椒花獻歳¶新瑄玉侍祠頻此夕同華省非才愧後¶塵江
風迎茜斾沙雨待朱¶輪不比齋宫冷¶端居棄擲春
　　　正月三日與廣淵同出南薫門分趨齋宫塗中
　　　　成
<pb:KR4d0040_WYG_006-5a>
並轡出都門蔥蘢日欲昕野寒餘宿雪樹闇濕春雲未
望郊宫近先愁馬首分一朝猶戀戀可復乆離羣
　　　二月二日太常致齋晨起呈范景仁宋次道二
　　　　同舎
官舎春蕭瑟朝來尚薄寒人雖繁陌上塵不近門端已
負踏青約(同舎先/有是約)仍無舉白歡(從次道求酒/不獲故云)慿君御溝
上試折栁條看
　　　和王道粹垂拱早朝王范二直閣班列在前戲
<pb:KR4d0040_WYG_006-5b>
　　　　成小詩
霽日扶霜仗祥煙覆曉班帝居囘北斗天闕竦南山紫
殿鴻鸞肅金門虎豹環蓬萊兩仙伯逈立白雲間
　　　和宋子才郎中孟秋省直
夜乆殘暑盡好風來滿襟牀空唯置枕冠小不施簮竹
影亂凉月林梢轉曉參人心有喧寂何必卧雲岑
　　　八月五日夜省直
大火已西落温風猶襲人留連惜紈扇散誕脫紗巾蟾
<pb:KR4d0040_WYG_006-6a>
影夜色淺蛩聲秋意新圖<md:KR4d0040_SBCK_003-21b>¶書足¶自適¶¶¶¶¶¶¶¶¶¶¶¶¶何物更關身<md:KR4d0040_SBCK_003-22b>¶　　　八月七日夜省直苦雨三首
夜¶色槐隂重雨聲官舎寒野農安敢問環堵未能完盡
日流雲度何時大塊乾正愁開霽晚霜霧滿紅欄
悵望中秋月於今已上弦明生圭様小影露桂花偏幽
思邈難致浮雲去不還何當出隂翳清徹照中天
菊蘂如排粟青青見葉心未嘗窺白日何以散黄金欹
側踈籬短綿延蔓草深寒蛩爾何與終夕亦悲吟
<pb:KR4d0040_WYG_006-6b>
　　　次韻和江鄰幾九月五日省直
羣騶布路散瘦馬解鞌廻雨闋蟲聲樂秋深菊意催圖
書紛自適僚友邈誰陪何以消寒夜殘醪不<md:KR4d0040_SBCK_003-23a>¶滿杯
　　　和宋次道奉慈齋宫見寄
去住邈如霄¶與塵依依欲别更相親¶¶雖¶¶¶知洛¶邑饒英俊
莫忘齋廬並直¶人
　　　次韻¶¶和王<md:KR4d0040_SBCK_004-1a>¶勝之<md:KR4d0040_SBCK_004-5a>¶十二月十五日¶朝退馬上作
瓦溝微白雪光清闕角初紅海日騰塵息長街千騎入
<pb:KR4d0040_WYG_006-7a>
鞘鳴深殿六龍昇雲巖有客空囘首圭蓽何人尚曲肱
自笑鯫生章綬縛不容逃去正如&KR0699;
　　　又和雪
四簷冰管未全晞一夕隂風雪又飛客卧牛衣憂死别
人留玉塞望生歸公車歳晩憐東郭遼海雲深失令威
頗憶當年映書否物華如舊鬢毛非
　　　和王粹道雪夜直宿
天禄凝嚴近紫臺書幃夜對雪華開層樓直倚寒空出
<pb:KR4d0040_WYG_006-7b>
清漏還從深殿來薄夢¶不成氷柱折曉光先到玉花催
兎園終是諸侯事虚費相如能賦才
　　　館宿遇雨懐諸同舎
佳雨濯煩暑翛然生暁涼森沉殿瓦碧羃歴井苔蒼院
静杉篁秀人閒鐘鼓長憑誰同把酒清興窅相望
　　　寒食南宫夜飲
積旬留省署容易度春華芳草踏青晚長楸行樂賖雲
踈時送雨風細暗飛花直有黄<md:KR4d0040_SBCK_004-6a>¶金百無因過¶酒<md:KR4d0040_SBCK_004-6b>¶家<md:KR4d0040_SBCK_004-7b>¶
<pb:KR4d0040_WYG_006-8a>
　　　和范景仁夜讀試卷
案前官燭墮花頻滿目高文妙入神勇氣先登勢無敵
巧心後發語尤新好賢何啻三薫貴求寳方知百汰真
愚魯自非憑驥髪崑山千里到無因
　　　代叔禮作使北詩
人主愛民物心無彼此情約歡同一國䝉福徧羣生玉
帛遥相望風波寂不驚熈熈南北海所至盡升平
　　　又擊毬
<pb:KR4d0040_WYG_006-8b>
肅奉乘軺命仍陪戲馬遊朋分初逈出勢合復相収顧
盼華星激縈囘紫電流良因重嘉好禮接使臣優
　　　同宋次道陪讌瓊林
冠葢連翩數里塵帝家全借上林春鵷行不動煙霞秀
龍角正高雷雨新喜氣晴曛宫樹緑飛花醉墮玉巵頻
蒲萄盧橘應相識半是當年舉酒人(是日在席/同年七人)
　　　寄題興州晁都官(仲約/)東沼沼上有唐鄭都官
　　　　詩刻石
<pb:KR4d0040_WYG_006-9a>
名郎遊勝地心跡繼風流昔為題詩著今因好事修四
山相照映五馬屢淹留想見波光淨依然一片秋(鄭詩/云徹)
(底千峯影無/風一片秋)
　　　和趙子輿龍州吏隱堂
四望逶迤萬疊山微通雲棧落塵寰誰知吏道自可隱
未必仙家有此閒酒熟何人能共醉詩成無事復相關
浮生適意即為樂安用腰金鼎鼐間
　　　寄題錢君倚明州重修衆樂亭(公輔/)
<pb:KR4d0040_WYG_006-9b>
横橋通廢島華宇出荒榛風日逢知已湖山得主人使
君如獨樂衆庶必深顰何以知家給笙歌滿水濵
　　　題楊中正供奉洗心堂(崇勲之孫/)
閥閱盛山西朱門颺¶㦸衣雅知名教樂深笑宴遊非一
室琴書隘三年園圃稀異時論事業肯復讓輕肥
　　　寄題李舎人(偉/)蒲中新齋
隴上家聲勇氣殊邊庭卧鼔欲安居非同王翦私求宅
更似甘寧晩好書劔倚寒窓風淅瀝門無雜客¶栁蕭踈
<pb:KR4d0040_WYG_006-10a>
蒲州風土平生愛為問¶旁鄰地有餘
　　　寄題常州東山亭¶二首
謝傅英聲高可攀結茅積土想東山常憂勝槩¶¶¶一朝盡
豈信風流千古還麈尾蒲葵供永日酒樽碁局奉歡顔
賢侯心迹遥相望不使蘭陵風月閒
閥閱崔嵬動四方入門鸞鶴自成行青緺舊已臨佳郡
墨客新歸耀故鄉醉舞幾應摧屐齒對碁正欲賭香囊
階庭玉樹寒相照更使東山逸氣長
<pb:KR4d0040_WYG_006-10b>
　　　王金吾北園
丞相後園天籞鄰年年分借上林春目前但識禽魚樂
門外何妨車馬塵花蘤祗疑名品盡圖書方驗古今貧
將軍朝下無餘事端為風煙作主人
　　　寄題傅欽之濟源别業
縣郭遥相望脩篁百畆餘林間清濟水門外太行車道
勝隨宜足身閒與世踈何時容命駕采蕨釣肥魚
　　　遊李衛公平泉莊
<pb:KR4d0040_WYG_006-11a>
相國已何在空山餘故林曏時堪炙手今日但傷心陵
谷尚未改門䦨不可尋誰知荆棘地鶴盖舊成隂
　　　寄題李水部(庠/)滻水别業
茅茨臨素滻沃野帶長林日永一堂静草生三逕深消
憂何用酒為樂不須琴擾擾市朝客無人知此心
　　　寄題濟源李少卿(章/)園亭
縣僻人事少土肥風物殊杖刊靈壽木輪裹溴梁蒲竹
不減淇水花仍似洛都主公眉雪白遊覽未嘗扶
<pb:KR4d0040_WYG_006-11b>
　　　寄題宇文中允(之邵/)所居
孤宦行直道栖栖良可悲誰能拂衣去不待掛冠期經
史乃吾友雲山為已知世間青紫貴盡付兩佳兒
　　　戲書宋子才止足堂
舉世戀榮禄夜行無乃勞獨君年未至止足一何高矮
製烏紗帽寛裁白㲲袍華榱坐終日閒按紫檀槽
　　　寄題張著作(中理/)善頌堂(嘉州公裕/學士之父)
玉壘老先生逍遥樂太平門䦨百客盛冠盖一鄉榮國
<pb:KR4d0040_WYG_006-12a>
族招邀近堂皇指顧成江山對平逺圖史散縱横止水
中心適秋毫物外輕鯉庭新露冕閭巷不須驚
　　　寄題刁景純藏春塢(景純致政歸京口治其所/居命曰藏春塢前有一崗)
　　　　(皆松林命/曰萬松嶺)
藏春在何許欝欝萬松林永日門䦨静東風花木深主
公今素髪野服遂初心時與鄉人醉高歌散百金
　　　遊瀍上劉氏園
日暖孤臺逈露濃幽逕微茅齋舉白飲沙溆踏青歸照
<pb:KR4d0040_WYG_006-12b>
水清滿眼穿林香濕衣莫言春尚淺已有杏花飛
　　　題致仕李太傅園亭
漢家飛將種氣槩耿清秋解去金貂貴來從洛社遊清
商擁高宴華館帶長流可笑班超老﨑嶇萬里侯
　　　太行
象帝胚渾散愚公轍跡開横行四極外蟠據九河隈岪
欝天關近峥嶸地軸囘陽崖明草¶樹隂壑轉風雷波沓
羣峰涌雲奔峭壁來猿嵓垂磊落龍窟鬭喧豗噴雨驚
<pb:KR4d0040_WYG_006-13a>
湍灑跳壘巨石頽平途憂屐折跬步戒輪摧覆頂千春
雪縁潭萬古苔谷盤容國士髓裂餌仙才晉市飛樵札
燕郊落燒煤棊圖分冀野蟻壤認叢臺在昔王塗塞嘗
聞霸略恢嚴關隂伏甲間道夜銜枚挾詐揮金斗貪功
襲墨縗戰場空爝火<md:KR4d0040_SBCK_004-8a>¶京觀悉蒿萊險易曽何變¶¶¶¶¶¶¶¶¶興亡只
可哀隆平方恃德襟帶自崔嵬
　　　漁父
楚岸橘花香扁<md:KR4d0040_SBCK_004-8b>¶舟泛渺茫短蓑衝密¶¶¶¶¶¶雨¶素髪淨秋霜¶煙
<pb:KR4d0040_WYG_006-13b>
外鳴桹逺波間擲線長無人識名姓擊楫入滄浪
　　　早春
璿霄轉斗車春意逼梅花熟寐侵街鼓閒情到酒家晴
陽浮地末寒色斂天涯歸鴈空餘迹朝來印浦沙
　　　山中早春
山木欣欣意春光次第催欹巾望歸鴈伏檻聽新雷巖
静<md:KR4d0040_SBCK_004-9a>¶聞冰折巢空喜鷰來¶澗花從寂寞亦向草堂開
　　　贈¶學仙者
<pb:KR4d0040_WYG_006-14a>
微逕透重巒茅堂竹¶¶葉冠¶¶方瞳映骨<md:KR4d0040_SBCK_004-9b>¶靜<md:KR4d0040_SBCK_005-4a>¶秀氣逼人寒夜
火裝丹竈¶晴霜醮石壇不須驚淺俗輕舉入雲端
　　　入塞
萬騎入榆關臯蘭苦戰還摧鋒佩刀缺蹋血馬蹄殷鐃
吹來風外牛羊出霧間須知沙塞惡壯士變衰顔
　　　田家
未塞豪人奪何言公賦収皇心雖惻隱蓬戸或焦愁為
吏空多禄無人能此憂知君坐公府佗日富民侯
<pb:KR4d0040_WYG_006-14b>
　　　和人葦花
葭菼迷河曲高秋一畨榮齊紈張野白楚練照川明不
夜月長皎踰時雪未<md:KR4d0040_SBCK_005-7a>¶晴萬仙¶霓帔合千畝玉苗<md:KR4d0040_SBCK_005-8a>¶生漠¶漠<md:KR4d0040_SBCK_005-9a>¶波瀾偃<md:KR4d0040_SBCK_005-10a>¶茫茫沙磧平際空鹽海竭垂地塞雲横日暖鷗
無色風高¶鶴¶¶¶有聲逢君得嘲¶¶賦<md:KR4d0040_SBCK_005-12a>¶豈愧束薪<md:KR4d0040_SBCK_006-1a>¶并¶¶¶¶¶¶¶
　　　華清宫¶
新豐雞犬稀薊北馬秋肥金殿翠華去玉階紅葉飛¶荒
林上路廢温谷舊流微嗟此非人事何須問是非<md:KR4d0040_SBCK_006-7b>¶
<pb:KR4d0040_WYG_006-15a>
　　　虎牢關¶
天險限西東難知造化功路邀三晉㑹勢壓兩河雄¶餘
雪霑枯草驚飈巻斷蓬徒觀争戰處今古索然空¶
　　　梧桐
紫極宫庭闊扶踈四五栽初聞一葉落知是九秋來實
滿風前地根添雨後苔羣仙儻來㑹靈鳯必徘徊
　　　秋日登觀信亭
西風連夜雨草樹已蕭條宿靄稍零落寒山更寂寥林
<pb:KR4d0040_WYG_006-15b>
紅猶帶日岸白欲生潮新鴈來何處離離天際遥
　　　湖上村家
萬頃寒煙外茅茨枕碧流楓林巢乳鶴沙溆亂鳴鷗漠
漠菰蒲晩蒼蒼蘆荻秋欲過南浦去籬下出漁舟
　　　雙竹
　　　草木類同而種殊者竹為多杭州廣巖寺有雙竹
　　　相比而生舉林皆然其尤異者生枯樹腹中自其頂出
　　　森然駢竦樹如龍蛇相縈矯首砑然予見而賦之
<pb:KR4d0040_WYG_006-16a>
雙榦標枯腹青青凡幾霜龍騰雙角直鯨噴兩鬚長但
欲尋支遁安能問辟疆屢來非别意未與此君忘
　　　南湖二首
宋都南野水花栁媚名園鳥起沙留迹魚驚浪結痕朱
橋通别島白路出荒村城邑雖云邇常無車馬喧
海鴈長橋北乘閒日日來遊魚自應樂宿鳥不相猜弱
栁週遭合芳花次第開梁王昔遊集後乘列鄒枚
　　　西谿公讌二首
<pb:KR4d0040_WYG_006-16b>
五馬非從樂西城念勸功翠帷低映水紅斾不勝風葉
脫青山静雲歸碧落空淹留盡佳興新月漸朦朧
謝守愛山水軍城況不賖魚驚避落葉鳥倦立浮查古
柏依岡逺垂楊帶岸斜秋風吹急管一曲度荷花
　　　西湖
佳麗三吳國湖光蕩日華魚驚動蘋葉鷰喜掠楊花雲
過山腰黒風驅雨脚斜煙波遥盡處髣髴見漁家
　　　夏日西齋書事
<pb:KR4d0040_WYG_006-17a>
榴花映葉未全開槐影沉沉雨勢來小院地偏人不到
滿庭鳥迹印蒼苔
　　　過故洛陽城二首
四合連山繚繞青三川滉𣻌素波明春風不識興亡意
草色年年滿故城
煙愁雨嘯奈華生宫闕簮蕖舊帝京若問古今興廢事
請君只看洛陽城
　　　初春登興國寺塔
<pb:KR4d0040_WYG_006-17b>
雨過風清露氣勻林花變色栁條新為君作意登高處
試望皇州表裏春
　　　和李殿丞倉中對菊三首¶
高士寄朝市逈然心迹殊秋風太倉裏黄菊滿庭隅¶陶
令成詩後王公送酒無遥知厭俗事未免强躊蹰¶
文案漸消散倉閒吏已稀庭空數蝶下夜静一螢飛¶愛
賞忽成句淹留時忘歸高情雖不繫遇此獨依依¶
凉風正蕭瑟好月復徘徊幽興眇不盡芳罇時一開<md:KR4d0040_SBCK_006-8a>¶餘
<pb:KR4d0040_WYG_006-18a>
英盖紅葉墜露濕蒼苔從此東籬下應忘歸去來¶¶¶¶¶
　　　執酒¶
執酒勸君君盡之今朝取醉不當疑好風好景心無¶事
閒利閒名何足知¶
　　　河橋春别¶
河橋春盡送君歸又惜無歡度此時亂花滿眼遮人¶望
不見行塵空酒旗<md:KR4d0040_SBCK_006-8b>¶　　　答陳進士謂之憶江東舊遊見贈
<pb:KR4d0040_WYG_006-18b>
客路今東去亭臯木葉飛居然不堪恨況與賞心違¶顧
渚煙波闊長洲草樹微江邊好春色行望錦標歸¶
　　　又贈謂之¶
文藻兼名理三吳第一賢鄉心幾千里飛鴈滿秋天¶
籬下多新菊淵明歸思長主人方愛客未得傲羲皇¶
君念東歸日應須晝繡榮當令故關吏還識棄繻生¶
　　　重九日憶菊¶
節物都何晩佳辰容易過黄花不足念當奈酒盃何
<pb:KR4d0040_WYG_006-19a>
　　　客思¶
客思倦漂泊居然感物華關頭望紅葉馬上見黄花¶薄
宦終無定閒愁詎有涯今朝書至否幾夕夢還家<md:KR4d0040_SBCK_006-9a>¶　　　前年春與楚正叔同遊陟屺寺今兹已復¶周歳
　　　　窅然思之¶
陟屺寺南山曽陪半日閒春來夢攜手宛在白雲間¶
　　　曉霽¶
夢覺繁聲絶林光透隙來開門驚烏鳥餘滴墮蒼苔
<pb:KR4d0040_WYG_006-19b>
　　　觀江上人壁許道寧畫寒林¶
昔曽驅瘦馬衝雪過滎陽不悟當時景蕭然在此堂¶
　　　自都往餘杭懐聶之美¶
閣上新文巻欲逢知已開相思不能已欹枕夢君來¶
　　　夢與之美為寒食遊¶
寒食無佳賞芳菲半已空夜來逢勝友末至負東風¶
　　　<md:KR4d0040_SBCK_006-9b>¶别聶之美¶
客宦常漂泊離懐徒自勞貧無衣換酒空有涕霑袍¶木
<pb:KR4d0040_WYG_006-20a>
葉寒猶在江湖暮更豪行舟逺不見頼有片㠶高¶
　　　松江<md:KR4d0040_SBCK_006-10a>¶吳山黯黯江水清欲雨未雨傷交情扁舟蕩𣻌泊何¶處
紅蓼白蘋相映生¶
秋風索索連江起暮過煙波十餘里長蘆瘦竹映漁¶家
燈火渺茫寒照水¶
　　　潮水二首¶
平江欲上潮古木自蕭蕭兩岸饒葭葦寒波浸寂寥
<pb:KR4d0040_WYG_006-20b>
淋淋出海門百里雪花噴坐看東歸去平沙空有痕<md:KR4d0040_SBCK_006-10b>¶　　　旅宿睢陽南湖¶
梁王棄宫館時世古今違猶有南湖水春來鴈鶩飛¶樓
臺沈倒影林薄挂餘暉豪侈終何在行人得暫依¶
　　　<md:KR4d0040_SBCK_006-11b>¶聞龔伯建下第¶
文章真長物堪歎又遺賢利器空埋土靈光乆照天¶趙
錐猶未出荆璧㑹須傳道在雖窮困知君不慨然¶¶¶
　　　題陳秀才鳯園林
<pb:KR4d0040_WYG_006-21a>
劇談驚滿座音貌獨琅然可惜酈生老誰知蘇季賢¶青
囊世外藥碧幕醉中天不佩黄金印都縁負郭田¶
　　　九日登麻藺坂<md:KR4d0040_SBCK_006-12a>¶客路逢佳節無歡更益愁前山造雲日登陟不因遊¶
　　　遊延安宿馬太博東館(字承之/)¶
高館寂無譁安閒勝在家暮煙凝塞上堠火落天涯¶坐
乆筆生凍夜䦨燈作花主人意未盡歸路不為賖<md:KR4d0040_SBCK_006-12b>¶　　　送何濟川為龎公使慶陽席上探得冬字(陟/)
<pb:KR4d0040_WYG_006-21b>
幕府遥三舎傳車乘一封忠深輕逺道醉後失嚴冬¶圁
水猶飛檄蘆闋未滅烽賢侯雖喜士難得乆從容¶
　　　延安道中作¶
羇旅兼邊思川原蹀血新煙雲長帶雨草樹不知春¶細
水淘沙骨驚飈轉路塵今朝見烽火白首太平人¶
　　　鄜州懐聶之美¶
何言内外家憂患兩如麻别淚行三歳思心各一涯¶海
邊昏霧雨塞外慘風沙安得雲飛術乘空去不遐
<pb:KR4d0040_WYG_006-22a>
　　　和張推官同年師奭春隂無緒偶成¶
澹泊輕雲寒不収未成春雨只添愁風煙寂寞幾何<md:KR4d0040_SBCK_006-13a>¶限
盡入憑高一寸眸¶
薄寒未去臘纔過春色先知在緑波不是宿雲能作¶思
大都王粲自情多¶
　　　春曉
鐘漏初傳曉滿窓風雨寒東岡行可種欹枕不成安
　　　鷺鷥
<pb:KR4d0040_WYG_006-22b>
清閒自合無憂累白髪何因更颯然遥望孤飛下秋水
雪花一片落晴天
　　　待詔二首
京洛風塵裏相逢眼盡青故人多密近誰誦四隅銘
待詔乆公車囊装半已虚雄文雖雅麗未得似相如
　　　觀僧室畫山水
畫精禪室冷方暑乆徘徊不盡林端雪長青石上苔心
閒對巖岫目浄失塵埃坐乆清風至疑從翠澗來
<pb:KR4d0040_WYG_006-23a>
　　　贈外兄吳之才(挺/)
何須親始重友分固非踈況復羈孤極同經憂患餘晩
成應大器先得類凡魚逰衍陪嚴忌聲華誦子虚蒲輪
詔枚叔駟馬寵相如莫忘西都日寒牕夜讀書
　　　九日懐聶之美(時余在河南/聶在陳州)
錢唐江裏扁舟上别後籬花幾度黄憂患縈心何繚繞
風光滿目盡凄凉誰同鑿落盃中酒獨繫茱茰肘後囊
可復無書道情素雲間空有鴈南翔
<pb:KR4d0040_WYG_006-23b>
太室横山蔽十里相思空復上高臺瓮頭白酒行當熟
籬下黄花稍復開陶令不無同醉興孟君況有解嘲才
欲憑西北高風勢飛度轘轅勸一盃
　　　飲吳之才家
京洛相逢設主人富家鼎食不如貧解衣換酒同為樂
知是交情百倍親
　　　晚秋洛中思歸東園
不利不名空去國鴈飛葉落未歸來秋風肯待主人至
<pb:KR4d0040_WYG_006-24a>
籬下黄花隨意開
　　　普明寺荷塘上置酒
菡萏飄零水寂寥敗荷踈栁共蕭條煙斜雨細愁無限
醇酒千分不易消
　　　送孟仲習宜君令(翺/)
合抱生毫末無為厭小官政成心更逸道勝意常寛野
逈山形秀雲踈雪意䦨離盃如不盡何用禦祁寒
　　　雪霽登普賢閣
<pb:KR4d0040_WYG_006-24b>
積雪明朝日山河坐可分嶄巖初解凍片段未歸雲濶
望窮人境高尋俯鴈羣開門枝鳥散玉絮墮紛紛
　　　和陳殿丞芍藥
化工餘巧惜春殘更發濃芳繼牡丹檀㸃藏心殷勝纈
異香迎鼻酷如蘭瓊樓窈窕仙家宅雲葉低垂醉裏冠
(纈子樓子兄子醉/西施皆芍藥名品)自有殊功存藥録不當獨取鄭詩看
　　　到任明年㫖罷官有作
恬然如一夢分竹守長安去日冰猶壯歸時花未䦨風
<pb:KR4d0040_WYG_006-25a>
光經目少惠愛及民難可惜終南色臨行子細看
　　　和景文議交絶句
邇來友義漸隳頽直諒多聞貴不囘勢利相交何足道
已知餘耳愧陳雷
　
　
　
　
<pb:KR4d0040_WYG_006-25b>
　
　
　
　
　
　
　
　傳家集巻六

<pb:KR4d0040_WYG_007-1a>
欽定四庫全書
　傳家集巻七　　　　　　宋　司馬光　撰
　　律詩二
　　　歸田詩¶
同年張周輔嘗語及仕宦之多端因稱仲長子有言¶使
吾有良田美宅背山臨流適意極樂誠無事於此¶慨然
感之作歸四詩五章¶
秋水風波大嗟嗟未可遊漁樵自應樂珪組為誰憂¶直
<pb:KR4d0040_WYG_007-1b>
木知先伐明珠忌暗投果然鈎可曲不惜取封侯¶
紱冕誠虚器簪裳悉畏途觸機身未保好直道先孤¶甔
石曾何有田園浪更無可能推兩耜沮溺共為徒¶
聖哲雖云遠遺文幸未亡沈㝠觀禮樂髣髴見虞黄<md:KR4d0040_SBCK_006-13b>¶雞
黍延三逕琴書樂一堂逍遙名教内富貴亦微茫¶
松菊陶潛宅蓬蒿仲蔚家行遊笻杖瘦嘯傲幅巾斜¶屋
小踈茅覆門深亂栁遮村童迎客至竹箒掃桃花¶
桑柘緑無際田間戴勝飛清醪迎社熟鳴雉向春肥¶執
<pb:KR4d0040_WYG_007-2a>
耒時將急銜盃日漸稀四鄰能共樂招飲莫相違¶
　　　¶詠史三首¶
不事王侯者翛然鄭子真開田谷口美荷鍤白渠春¶徳
化移鄉曲聲光動搢紳一時鍾鼎貴磨滅彼何人¶
延陵腰利劒上國使初通待我周遊徧逢君遣奠終¶晶
熒繫髙樹蕭瑟動寒風誰敢欺生死蒼蒼照爾衷<md:KR4d0040_SBCK_006-14a>¶春風三閣上珠翠日紛紛樂飲陶江月清歌遏海雲¶醉
中失陳國夢裡入隋軍玉樹庭花曲凄凉不可聞
<pb:KR4d0040_WYG_007-2b>
　　　秋夜望月¶
萬里氛昏歇金波秋更明星連河渚闇風繞桂枝生¶鳷
鵲臨華館新豐落故城古今佳賞盡殊自有餘清¶
　　　漢宫詞¶
苜蓿花猶短蒲萄葉未齊更衣過柏谷走馬宿棠棃¶逆
旅聊懐璽田間共鬭雞猶思飲雲露髙舉出虹蜺¶
　　　讀漢武帝紀¶
方士陳僊術飄飄意不疑雲浮仲山鼎風降壽宫祠¶上
<pb:KR4d0040_WYG_007-3a>
藥行當就殊庭庶可期蓬萊何日返五利不吾欺¶
　　　<md:KR4d0040_SBCK_006-14b>¶詠寒士¶
洋洋泌水側蓬室苦蕭條衣薄難勝夜厨閒空過朝¶笑
談東郭履歌誦買臣樵但問才何似無疑卿相遙<md:KR4d0040_SBCK_006-15b>¶　　　野廟¶
古廟崩榱在牆間雜樹荒依稀設餘像寂寞閟祠堂<md:KR4d0040_SBCK_006-16a>¶舊
日牲豭地今晨狐兎鄉英靈如未滅何以度凄凉¶
　　　吕祿廟
<pb:KR4d0040_WYG_007-3b>
赤帝祚四百徒然諸吕謀出遊逢友賣未返見家收¶弊
冢昔無託遺祠今幸留士心俱左袒何怨曲周侯¶
　　　梅花三首
從與夫君别寒花幾度春坐愁芳樹老況乃鑑中人
塞北為君戍江南是妾家遙知闗外雪只似嶺頭花¶
驛使何時發憑君寄一枝隴頭人不識空向笛中吹
　　　雲際亭
髙齊杳㝠際逈與世塵違席上山河近天邊桑柘微人
<pb:KR4d0040_WYG_007-4a>
間已飄灑棟裏始紛霏草樹收殘照逍遙久未歸
　　　和孫器之清風樓
賢侯宴枚馬歌鼓事繁華晩吹來千里清商落萬家平
原轉踈雨逺樹隔殘霞宋玉雖能賦還須念景差
　　　先春亭
園林近鈴閤旦夕被仁風自得芳菲早豈將踈逺同氷
開半塘綠雨借數枝紅㑹待韶光徧還應到野叢
　　　沈隂欲雪與同列㑹飲南齋
<pb:KR4d0040_WYG_007-4b>
簿領日沈迷從容樂事稀賓朋幸相值樽酒不須違慘
澹愁雲¶積參差逺樹微淹留勿輕散待取雪花飛
　　五哀詩
孔子惡利口之覆邦家者甚矣讒之為害不可一二數
也聊觀戰國以來楚之屈原趙之李牧漢之晁錯馬援
齊之斛律光皆負不世之才竭忠於上然卒困於讒不
能自脱流亡不得其所而死或者國隨以丘墟此其尤
可大哀者也因即其事作五哀詩且以警後世云
<pb:KR4d0040_WYG_007-5a>
　　　屈平
白玉徒為潔幽蘭未謂芳窮羞事令尹踈不忘懐王寃
骨消寒渚忠魂失舊鄉空餘楚辭在猶與日爭光
　　　李牧
椎牛饗壯士拔距養奇材敵帳方驚避秦金已闇來旌
旗移幕府荆棘蔓叢臺部曲依稀在猶能話郭開
　　　晁大夫
人主恩猶盛讒夫弄舌端旋聞就斧質不得解衣冠反
<pb:KR4d0040_WYG_007-5b>
賊齒纔冷謀臣心盡寒晁宗噍類盡漢室泰山安
　　　馬伏波
漢令班南海蠻兵避鬱林天涯柱分界徼外貢輸金坐
失姦臣意誰明報國心一棺忠勇骨漂泊瘴煙深
　　　斛律丞相
君臣日荒宴歌舞諱言愁老相猶當國强鄰不敢謀謠
言雖未出姦謗已先流誰察忠臣意通宵抱膝憂
　　　遣興
<pb:KR4d0040_WYG_007-6a>
京洛紅塵裏閉門常獨居雖無守道愧終與趣時疎文
舉徒飛表曹丘懶挾書誰憐從宦久不及䇿名初待兔
謀真拙屠龍藝亦虚何當治歸計松菊繞吾廬
　　　閽吏
弊車羸馬犯塵泥愁到朱門徧徧辭相國舍人難驟見
將軍馬監豈相知因循嵗月勞何補顛倒風埃辱固宜
惆悵東岡舊陂在素心空負白雲期
　　　山家
<pb:KR4d0040_WYG_007-6b>
林下脱雙履牕邊掛幅巾閒堂風掩户斷嶺月窺人
　　　風
隴首紅旌急罇前翠幕重林端翻逺刹花外轉疎鐘夜
寂清機發春䦨别意濃如何玉琴韻併欲在青松
　　　金山寺
香刹冠嵳峩松門絡薜蘿風清塵不到岸闊鳥難過欲
雨江聲怒新晴海氣多行舟未搖棹回望隔烟波
　　　出塞
<pb:KR4d0040_WYG_007-7a>
邊草荒無路星河秋夜明巻旗遮逺塞歇馬受降城霜
重征衣薄風髙戰鼓鳴將軍功未厭士卒不須生
　　　古松
摧頽巖壑間磊落得天頑香葉低漸水餘根倒挂山白
猿窺子落黄鶴認巢還不久應為石莓苔舊已斑斑
　　　故絳城
文公恢霸略征討輔周衰奕世為盟主諸侯聽㑹期山
河表裏在朝市古今移欲訪虒祁處鄉人亦不知
<pb:KR4d0040_WYG_007-7b>
　　　塞上四首
節物正防秋闗山落葉稠霜風壯金鼔霧氣濕旌裘未
得西羌滅終為大漢羞慙非班定逺棄筆取封侯
鴻鴈秋先到牛羊夕未還旌旗遙背水亭堠逺依山落
日銜西塞隂烟澹北闗何時獻戎㨗鞍甲一朝閒
瀚海秋風至蕭蕭木葉飛如何逢漢使猶未寄征衣不
歎千里逺難甘一信稀年年沙漠鴈隨意得南歸
劒客蒼鷹隊將軍白虎牙分兵邏圁水縱騎獵鳴沙浪
<pb:KR4d0040_WYG_007-8a>
有書藏袖難憑信達家不堪聞曉角吹盡落梅花
　　　黄柑
黄金綴縹蔕搖落楚江涯采助杯盤勝羞將橘柚偕時
移香不變物逺味尤佳欲種滄洲樹何年此意諧
　　　晉陽三月未有春色
天心均煦嫗物態異芬芳上國花應爛邊城栁未黄清
明空改火元已漫浮觴仍説秋寒早年年八月霜
　　　栁溪對雪
<pb:KR4d0040_WYG_007-8b>
春風不勝雪散漫度龍沙密映緣谿栁爭飛亂眼花鴟
夷賒美酒油壁繫輕車塞下芳菲晩聊將當物華
　　　酪羮
軍厨重羊酪饗士舊風傳不數紫蓴滑徒誇素鮪鮮&KR2696;
蠡煩挏取勺藥助烹&KR0745;莫與呉兒説還令笑茂先
　　　奉同道矩謝始平公惠硯
爵臺今已傾飄瓦出蕪城還入縑緗用尤資筆墨精相
君憐古物内史擅書名聊用飛軍檄何愁楯鼻平
<pb:KR4d0040_WYG_007-9a>
　　　陪始平公燕栁谿
谿光不動栁風輕玉帳森沈擁萬兵鷗入煙中閒自舞
魚翻波面喜相迎樓船下視晴天碧鼓吹前驅逺陌清
桃李歸時應盛發薫然和氣滿春城
　　　到并州已復數月率爾成詩
忽忽此何地經時更自猜深疑醉裏得復似夢中來薄
宦真何益浮生信可咍鵬蜩定有分不若寸心灰
　　　和道矩送客汾西村舍杏花盛開置酒其下
<pb:KR4d0040_WYG_007-9b>
田家繁杏壓枝紅逺勝桃夭與李穠何事偏宜閒處植
無端復向别時逢林間暫繫黄金勒花下聊飛碼碯鍾
㑹待重來醉嘉樹只愁風雨不相容
　　　北軒老杏其大十圍春色向晩止開一花予憫其
　　　　憔悴作詩嘲之
春木爭秀發嗟君獨不材須慙一花少强逐衆芳開頑
艶人誰采微香蝶不來直為無用物空爾費栽培
　　　杏解嘲
<pb:KR4d0040_WYG_007-10a>
造物本非我榮枯那足言但餘良榦在何必艶花繁壯
麗華林苑歡娯梓澤園芳菲如可采豈得侍君軒
　　　寄陜西提刑江學士
明主矜庶獄選才從本朝鄼侯三尺律漢使一封軺郡
國清名滿闗河古意饒淒涼乘障客華髪日蕭蕭
　　　從始平公城西大閲
滄溟浴日照春臺組練光中玉帳開汾水騰凌金鼔震
西山宛轉斾旌迴逍遙靜散晴空雨叱咤横飛逈野雷
<pb:KR4d0040_WYG_007-10b>
坐鎮四夷真漢相武侯空復道英才
　　　陪諸君北園樂飲
浩歌縱飲任天機莫使歡娯與性違玉枕醉人從獨卧
金羈倦客聽先歸須知㑹府閒時少況復邊城樂事稀
花卉正濃風日好今年已不負春暉
　　　和道矩紅棃花二首
繁枝細葉互低昂香敵酴醿艶海棠應為窮邊太寥落
併將春色付穠芳
<pb:KR4d0040_WYG_007-11a>
蜀江新錦濯朝陽楚國纎腰傅薄粧何事白花零落早
同時不改鬭芬芳
　　　和懋賢聞道矩小園置酒助以酒果副之以詩
芙蓉幕下惜餘閒不使芳華取次殘珍果醇醪與新句
併將佳味助清歡
　　　數日不至後圃今晚偶來芳物都盡率然成詩
爛漫不解賞飄零空慘悽殘紅正滿地不忍踏芳蹊
　　　和樂道自河外南轅過宜芳雨晴和氣景物可
<pb:KR4d0040_WYG_007-11b>
　　　　愛馬上偶成
京洛春應老河邊初解顔碧浮煙際草翠滴雨餘山目
極褰帷外詩成攬轡間滿川桃李色共喜傳車還
　　　夏日
窮邊已深夏氣色耿清秋鮮旭開山郭涼煙澹戍樓兠
鈴烽火息區脱虜塵收迨此軍中暇無妨文雅遊
　　　晨發故闗寄逢吉
畫㦸衣中趨絳帳驛亭門外拂征鞍已嗟漂泊三年别
<pb:KR4d0040_WYG_007-12a>
更負從容十日歡煖席未窮談笑樂陟岡相望滯留難
揚鞭䇿馬幾多意原上秋風作曉寒
　　　中秋夜始平公命與考校諸君置酒賦詩
月華秋色雨鮮新萬里澄空不受塵兎濯素毛騰浩露
桂飄香實下飛輪光侵酒面寒無力清入詩豪健有神
坐客何須辭醉倒相君應不惜車茵
　　　病酒呈晉州李八丈
身如五嶺炎蒸裏心似三江髙浪中誰道醉鄉風土好
<pb:KR4d0040_WYG_007-12b>
舟車常願不相通
　　　和李八丈小雪同㑹有懐鄰幾
天祿淹回徳齒尊蹔留汾曲兩朱轓閒軒坐嘯正飛雪
同舍倦遊來及門空嘆髙歌如郢客愧無佳賦似文園
坐中猶欠鄰幾在深負棊枰與酒樽
　　　三月晦日登豐州故城
春盡蕪城天一涯白榆生莢栁生花滿川戰骨知誰罪
深屬來人戒覆車
<pb:KR4d0040_WYG_007-13a>
　　　寄聶之美(之美時監/韶州錢監)
去嵗雙毛白今春一齒零人生浮似葉客宦泛如萍塞
上貂裘弊天涯海氣腥何當占箕潁蕭散並柴扄
　　　又寄
心目悠悠逐去鴻别來容易四秋風莫嗟密密書連紙
萬里經年信一通
　　　和錢學士(公輔字/君倚)呈邵興宗
霜露蒼蒼宰樹高累茵列鼎重鴻毛蒹葭自幸猶依玉
<pb:KR4d0040_WYG_007-13b>
髖髀何能學奏刀才薄無由禆覆燾命奇不得報劬勞
(光仕始周嵗/二親繼喪)平生念此心先亂蓼蓼難分莪與蒿
　　　曉思
束帶朝尚早蓬門未脱扄短籬潜落月老樹帶孤星隠
几貂裘黒開編竹簡青子雲非執㦸何以得窮經
　　　錢君倚示詩有歸呉之興為詩三十二韻以贈
呉越為君土崤函是我家濯纓從吏事傾葢聚京華奕
世交朋重(二先君景徳二/年同年進士)同僚分誼加(光與君倚崇文/吏部開封皆同)
<pb:KR4d0040_WYG_007-14a>
(官/)聲光嘗耳剽臭味辱肩差選士參縣石烝髦應椓罝
帝畿圍日月蓬堵積煙霞咨訪傾肝膽推褒借齒牙後
來慙瓦礫旁倚愧蒹葭談論寥天一詼諧老柏槎虚舟
坦莫逆璞玉瑩無瑕信美陪遊衍胡為起咄嗟勞歌盡
鄉思旅夢各天涯誠厭簪紳累難堪獄訟譁缿筩朝插
蝟貫索暮如麻霢霂霑朝服蜩螗沸尹衙宿姦牢窟宅
弊俗費鞭撾鮆鱠思吹絮(呉中食鮆魚鱠/以楊花為候)羊羮憶卧沙
(闗中美羊有/卧沙細肋)梅林連雨熟棃味得霜佳秋色城臨水春
<pb:KR4d0040_WYG_007-14b>
風路入花稻肥初斷蟹(斷蟹事見/笠澤叢書)桑密不通鵶(秦人謂/桑密有)
(鵶飛不/過之語)蹙衂浮盤芡鈎聮卧壠瓜江蓴半巻葉石蕨乍
舒芽風物隨鄉樂山川苦道遐若人才有裕修已徳無邪
正恐臨髖髀安能捨鏌鎁怒飛期寖逼肥遯迹猶賖不
比溝中木微同井底蛙果能真引去誰復强邀遮旋結
蝸牛舍還乗下澤車閉門常反拒醉幘任欹斜林野遊
如鹿泥塗蟄似蛇故人時記憶陽羨致新茶
　　　喜張聖民得登州
<pb:KR4d0040_WYG_007-15a>
盡日少閒暇中宵夢亦勞符移空浩浩榜楚鎮謷謷敢
説今求郡飜思昔坐曹羨君乗五馬東去一何高
　　　詩寄雲夫處士老兄兼呈知府待制八丈
一鶚曽飛奏中林下鶴書今乗使君馬重到逸人居松
竹過從久閭閻惠愛餘只應棠樹影比舊更扶踈
　　　和任屯田(逈字/元道)感舊敘懐
結交英俊樂如何風誼敦明寄詠歌自致青雲今有幾
化為異物巳居多櫝中本自沽良價毫末安能滑至和
<pb:KR4d0040_WYG_007-15b>
鄰笛不堪頻嘆息酒爐那得重經過年華易度牕塵影
人事難期海水波賢業著鞭猶可在況君壯齒未蹉跎
　　　次韻和沖卿中秋朧月
豈無錦幄翠簾垂匝樹明燈正赫曦共惜月華方滿夜
更當秋色中分時烏皮几穏風侵鬢白玉樓髙冷透肌
千里浮雲何處斷北來試問鴈應知
　　　次韻和鄰幾秋雨十六韻
氣象殊朝夕興居錯晦明混元初不宰霪雨浩無程蟄
<pb:KR4d0040_WYG_007-16a>
隘寧天意咨嗟固物情曣㬈方有望薈蔚已隨生杲杲
升還隠悽悽斷復行亂莎長被徑荒蘚綠緣甍轍迹康
莊絶潢汙壠畝平茅茨不足庇禾黍若為成蟋蟀頽牆
泣蛜蝛壊竈盈乘時衆鷗舞得意怒蛙鳴牛馬誰分異
蕭蘭已混并居閒猶叵度負重況遐征舟泊川無渚輪
摧路有阬轑&KR0325;愁病婦煬竈擁寒嬰災不妨明徳神
應格至誠淳光終下燭時藿久心傾
　　　和始平公郡齋偶書二首
<pb:KR4d0040_WYG_007-16b>
文武從容兩有餘公槐將幕往來居已安四海如三傑
欲散千金比二䟽今日監邊親跪轂佗年入殿賜乗車
武侯暫為蒼生起長憶隆中卧舊廬
平安候火出雲間區脱無塵刁斗閒漢相威聲遙制敵
胡兵逺迹夜開闗赤松雅意思輕舉黄閣羣心望復還
玉帳牙旗空壯觀謝公髙興在東山
　　　春獵
小苑微寒春鴈飛石闗宫外草萋萋漢家旌斾連圍合
<pb:KR4d0040_WYG_007-17a>
秦國山川入望低花色纔臨珠綴發栁隂欲傍金隄齊
韓嫣承恩來視獸飛塵遙出建章西
　　　栁枝詞十三首
煙滿上林春未歸三三兩兩雪花飛栁條别得東皇意
映隄拂水已依依
依依高樹出宫牆搖曳青絲百尺長願與宣温萬年樹
年年嵗嵗奉君王
君王遊豫賞青春折栁為弮賜侍臣莫怪長條低拂地
<pb:KR4d0040_WYG_007-17b>
只緣供掃屬車塵
屬車隠隠逺如雷陳后愁眉久不開楊花都不知人意
故入長門宫裏來
長門宫曉未成粧結雨縈風蔽瑣牕莫令透入華梁鷰
那堪負汝更雙雙
雙雙春鷰颺雲霄楚國宫深樂事饒㑹待急管繁絃際
試取纎條並舞腰
舞腰繽紛長樂東栁間帳飲送春風請君試望邯鄲道
<pb:KR4d0040_WYG_007-18a>
青門裊裊徹新豐
新豐道上灞陵頭又送夫君去逺遊借問栁枝能寄否
古今共有幾多愁
多愁尤是别離深折條相贈各沾襟留住不住居人意
欲去未去行人心
行人白馬去遙遙初上金堤欲過橋望塵不見遮人眼
苦怨無情萬萬條
五栁先生門乍開宅邊植杖久徘徊陌頭遙認顔光祿
<pb:KR4d0040_WYG_007-18b>
詰旦先乘瘦馬來
白雪雖然比絮花艶陽不得共繁華為君故入烏衣巷
飛舞風流¶謝傅家
宣陽門前三月初家家楊栁綠藏烏歡似白花飄蕩去
忍能棄擲博山爐
　　　上郡南三十里有相思亭在太山之麓二¶水所
　　　　交平臯之上往來者徒習其名莫詳¶其義慶
　　　　厯甲申歳余適延安過於其下于¶時夏虜梗
<pb:KR4d0040_WYG_007-19a>
　　　　邊征戍未息竊感東山采薇之¶義敘其情而
　　　　愍其勞因作五詩庶幾不違<md:KR4d0040_SBCK_006-16b>¶周公之指且以
　　　　釋亭之名爾¶(慶厯四年作/)
嶺上雙流水猶知㑹合時行人過於此那得不相思¶
偃蹇登脩阪髙侵雲日間幾人征戍客跋馬望家山¶
塞上春寒在東風雪滿鬚河陽機上婦知我苦辛無¶
栁似妖饒舞花如爛漫粧那堪隴頭水嗚咽斷人腸¶
空外遊絲轉飄揚似妾心别來今幾日髣髴近雕隂
<pb:KR4d0040_WYG_007-19b>
　　　¶¶¶友人楚孟徳過余縱言及神仙余謂之無¶孟徳
　　　　謂之有伊人也非誕妄者葢有以知<md:KR4d0040_SBCK_006-17a>¶之矣然
　　　　余俗士終疑之故作遊仙曲五章¶以佐戲笑
　　　　云¶
神仙謂無還似有秦漢可憐空白首㑹須一躡青雲¶梯
與子同袪千古疑¶
仙術有無終未知眼看白髪亂如絲何時得接浮丘¶袂
滄海横飛萬餘里
<pb:KR4d0040_WYG_007-20a>
若士北遊窮地角還食蛤蜊養龜殻盧敖尸骨不能¶飛
今朝九垓何處期¶
仙家不似人間歡瑤漿琅菜青玉盤乘醉東遊憩陽¶谷
酒瓢閒掛扶桑木¶
柂師知子能操舟稳過茫茫滄海流白浪駕天千萬¶里
直令挂骨長鯨齒<md:KR4d0040_SBCK_006-17b>¶　　　<md:KR4d0040_SBCK_007-1a>¶武成致齋奉酬呉<md:KR4d0040_SBCK_007-13a>¶沖卿寺丞太學宿直見¶寄二
　　　　首
<pb:KR4d0040_WYG_007-20b>
廣文更直太常齋咫尺無從盡素懐不及清風得隨¶意
夜深容易過天街¶
雪後餘氷尚綴簷月華霜氣入踈簾難堪瓊玉驚心¶骨
坐覺清寒幾倍添¶
　　　雪中尋友人不遇¶
擁袖犯風雪驅車行詣誰朱門不可入素友復難期¶依
世誠多拙迷方忽自悲褊心終寡合吾道易參差<md:KR4d0040_SBCK_007-13b>¶　　　河邊曉望
<pb:KR4d0040_WYG_007-21a>
高浪崩奔捲白沙悠悠極望入天涯誰能脱落塵中¶意
乘興東遊坐石槎¶
　　　早春寄東郡舊同僚¶
樓臺帶餘雪寒色未全收久負入闗意空為同舍羞¶清
樽接勝友飛葢從賢侯應恨春來晚烟林已數游¶
　　　邉將三首¶
紅旗一簇聚山椒霽日清風看射雕脱㡌少年遥稽¶首
漢家新將霍嫖姚
<pb:KR4d0040_WYG_007-21b>
月白星稀霜氣多巻旗束甲涉䓗河田家不覺官軍¶度
夜半只聞風雨過¶
横吹長笛千萬騎將軍塞北立功迴邊人爭出孤城<md:KR4d0040_SBCK_007-14a>¶望
漸見旌旗天外来¶
　
　
　
　傳家¶集巻七

<pb:KR4d0040_WYG_008-1a>
欽定四庫全書
　傳家集巻八　　　　　　宋　司馬光　撰
　　律詩三
　　感興寄聶之美
平生百無可强為一官縻世味偏予薄心期獨子知林
猿愁玉瑣櫪馬患金羈年事今華髪求榮欲為誰
　　　和江鄰幾金鈴菊
何處見佳菊秋風汶水陽酒浮金鐸細露泛蜜房香不
<pb:KR4d0040_WYG_008-1b>
謂紅塵地相逢君子堂依然故人意不減舊芬芳
　　　寄清逸魏處士
鄉樹三搖落臨風歌式微徒嗟俗緣重端使素心違茅
閣松杉冷山園藥草肥不能如海鷰嵗嵗一西飛
　　　贈清衍
我厭俗緣苦空為薄宦牽如師真達者於世亦超然敝
笠衝塵陌寒雲擁雪天崎嶇逺相顧深愧此心專
　　　夢穉子
<pb:KR4d0040_WYG_008-2a>
窮泉纎骨已成塵幽草閒花二十¶¶春¶昔日相逢猶是夢
今宵夢裡<md:KR4d0040_SBCK_007-14b>¶更非真¶
　　　二月二十四日館宿興宗舍後桃花盛開偶書
　　　　牖上
金馬春寂寂穠桃隨意開夕風零落盡不待主人來
　　　¶¶¶二月三¶¶¶¶¶十<md:KR4d0040_SBCK_007-21b>¶日與同舍宴李氏園<md:KR4d0040_SBCK_007-22a>¶晩歸馬上賦詩
　　　　(歸字/)
門前蹀&KR0604;金羈滿坐上連翩玉斚飛數尺遊絲留客醉
<pb:KR4d0040_WYG_008-2b>
一行垂栁送人歸同邀勝友時難得重到名園花已稀
莫惜芳辰䞉行樂無端風雨横相違
　　　和宋次道西都元日懐不疑并見寄
露冕優分竹題輿佐畫圻比年攜手樂兹日賞心違齋
祀春來併娯遊别後稀誰憐從窶卒草際犯寒歸
　　　酬次道板橋晩望見寄
春來曽約醉河橋深負垂楊千萬條今日都門相望處
西風亂葉正蕭蕭
<pb:KR4d0040_WYG_008-3a>
　　　雙井茶寄贈范景仁
春睡無端巧逐人驅訶不去苦相親欲憑洪井真茶力
試遣刀圭報谷神
　　　正月二十四日夜雪
疊瓦浮輕雪參差粉畫難苦欺初變栁故壓未生蘭夜
色微分白春容不受寒即為花卉奪猶得暫供看
　　　酬不疑雪中書懐見寄(校理邵必/)
直道免三黜敢云羞小官盤餐紅粟澁衣桁黒貂寒畫
<pb:KR4d0040_WYG_008-3b>
府容身易侯門曲意難荆扉盈尺雪有客問袁安
　　　答師道對雪見寄(直講陳洙/)
隂風一夕驚曉雪滿都城氣覆千家白光連萬象清戀
空飛不下弄態舞相縈歴亂看無定飄颻¶轉¶未成綴垣
時缺剥壓竹乍欹傾細隙過無滯寒&KR1084;拂有聲園林旬
結練觀閣巧彫瓊草木情先喜乾坤意亦榮營魂頓踈
健病目蹔虚明郢曲髙¶¶¶誰和羞<md:KR4d0040_SBCK_007-24a>¶將叩缶并<md:KR4d0040_SBCK_007-24b>¶　　　苦雨
<pb:KR4d0040_WYG_008-4a>
積雨欲侵旬朝晡漫不分蒼涼微露日慘澹已生雲¶地
半成泥滓天應厭垢氛時聞度鶬鴰空外自為羣¶
　　　酬師道雪夜見寄¶
玉樹交横雪後天銀河沈著斗欄干筆峯微結冰絲¶澁
燈暈初成花燼殘太學先生氊苦薄公車倦客履¶仍單
欲吟佳句到清曉夜寂愁聞金石寒¶
　　　昌言有詠石髪詩三章模冩精楷殆難復加僕
　　　　雖未睹兹物而已若識之久者輒復强為三
<pb:KR4d0040_WYG_008-4b>
　　　　詩以繼其後非敢庶幾肩差適足為前詩之
　　　　輿臺耳(校理石揚休/)
萬古風濤浸石巖老苔垂足細䰐鬖傳聞海底珠無數
何事從來散不簮
金闕銀城仙客居欲傳消息問麻姑蓬萊無物堪為信
剪寄蒼龍一握鬚
琅菜來從若木邊(西王母傳有/碧海之琅菜)非膏非沐綠宛延玉盤
委積羞佳客不是陶家無饌錢
<pb:KR4d0040_WYG_008-5a>
　　　錢子高有徐浩詩碑石昌言借摹其文甫及數
　　　　本石有微釁懼而歸之子髙答簡有碎珊瑚
　　　　之戲昌言以詩贈子髙同舍皆和(司諫錢/彦逺)
徐公精筆老生神石刻猶能妙奪真幾為通書翻喪寶
愈令好事惜傳人鋒鋩半折猶能健圭璧微瑕自足珍
直使盡隨如意碎石家玉樹未全貧(昌言家圖書/所收最多)
　　　又和雪霽
南宫來幾時挾纊易春衣意謂花將晩何言雪尚飛夜
<pb:KR4d0040_WYG_008-5b>
聲通旅枕曉色弄晴暉繼日勞王事離離鴈已歸
　　　又和二月五日夜風雪
春風正豪怒夜雪復飄揚勿使羈愁亂自知清興長簾
疎聲淅瀝燈冷暈微茫此夕牛衣客成名不可忘
　　　喜范景仁直秘閣
延閣屹中天積書雲漢連神宗重其選國士此為偏夫
子岷嶓秀聲名俊造先清標峻不極勝氣駛無前待價
猶懐璧臨岐首著鞭介推不求顯張季久方遷玉檻鉤
<pb:KR4d0040_WYG_008-6a>
陳上丹梯北斗¶邊帝容瞻日角(閣有太/宗聖容)宸翰照星躔職
秩曽無貴光<md:KR4d0040_SBCK_007-25a>¶華在得賢¶公卿殊未晩<md:KR4d0040_SBCK_008-1a>¶尚少買臣年
　　　和伯鎮再入館¶
甘泉獻賦人流落浙江濱自嘆三年謫歸來萬事新銓
衡時進對户牖日<md:KR4d0040_SBCK_008-5b>¶相親明主方思賈非¶徒問鬼神¶
　　　雙<md:KR4d0040_SBCK_008-7b>¶竹詩¶
上苑通丹禁脩林繞玉堂周阿紆鏤檻並榦擢新篁¶蕭
灑駢瑤甃連翩拂璧璫虯騰雙角直鯨噴兩鬚長¶曉泊
<pb:KR4d0040_WYG_008-6b>
煙華重晴留雨氣涼分音成律吕齊秀待鸞凰¶碧借雲
霞潤清依日月光物情知有謂天造固無方¶比節羣誠
合虚心至道彰吾君愈勤徳不敢有嘉祥¶
　　　秦人
楚旗獵獵葢山紅回首咸陽一炬空惆悵秦人虛用意
幾年辛苦得山東
　　　山頭春色
天意欲迴煦羣生稍鬱蒸平田猶未徧絶嶺獨先升翠
<pb:KR4d0040_WYG_008-7a>
色添崖柏寒聲折澗冰誰為物外友挈手共同登
　　　和子淵除夜
緹室重飛<md:KR4d0040_SBCK_008-8a>¶玉琯灰物華全與斗杓回依依殘臘無情别
歴歴新春滿眼來强取酒巵浮翠柏懶開粽葉覔楊梅
男兒努力平生志肯使功名落草萊
　　　和子淵元夕
神嶽嶕嶢闕角齊銀蟾無影玉繩低風傳絲管交加發
燈滉星河上下迷清醴横飛金鑿落香塵不染錦鄣泥
<pb:KR4d0040_WYG_008-7b>
誰知此夕¶齋祠客近在宫城槐栁西
　　　冬夜
冬夜何其永寒光四泬寥鴈横星歴歴人¶靜漏迢迢破
屋霜應¶¶¶¶重荒庭雪未消不眠何所念達曉思無憀
　　　答<md:KR4d0040_SBCK_008-9b>¶劉邍父謝龎公惠炭¶
東郭先生履半穿禦冬深愧主人賢應憐道上雪欲¶積
意使爐中灰復然麴糵暗添寒酒力圖書共免濕¶薪煙
茅齋斗似饒光彩客至何憂臘後天
<pb:KR4d0040_WYG_008-8a>
　　　興宗許菊久之未得(邵亢/)
菊栽許送定如何庭下不堪秋草多九日無花更無酒
便攜藜杖直相過
　　　得菊栽并詩
黄花小墢和煙斸野興蕭蕭已相逐同來更得兼詩句
久立看詩忘栽菊
　　　和同舍對菊無酒
黄花倚秋色曄曄為誰開更使窺殘榼空令洗舊杯嗅
<pb:KR4d0040_WYG_008-8b>
香行繚繞撚蘂立徘徊盡日柴門外白衣來不來
　　　聶之美訪及不獲展奉以詩為謝
昔君來闕下定館必吾廬今者雖相值依然是索居(之/美)
(館於/僧舍)不堪休沐少便使往還疎深愧原思巷空迴長者
車
　　　蘇門先生
長嘯蘓門石行藏世莫知逍遙心迹逺寂寞姓名誰郷
在無何有時方不可為麒麟本神物安得係而羈
<pb:KR4d0040_WYG_008-9a>
　　　和沖卿喜雨偶成
萬里風隨快雨來塵昏消伏旱光開物情濯熱參差喜
天意為仁容易迴簾映薄寒燈有暈牕含虚白麝成煤
君侯雅有江湖興蕭灑何須氣象催
　　　寄贈致仕劉都官(諷張元常云諷年六十二致/仕夫婦皆徙居簡州賴山中)
　　　　(有二子皆有官其一登/進士第諸孫皆好書)
星郎年未至辭祿一何髙目瑩棲靈氣眉疎出秀毫胷
中自有樂身外盡徒勞回首紅塵地紛紛笑我曹
<pb:KR4d0040_WYG_008-9b>
解紱沱江外誅茅井絡邊老萊夫婦隠韋孟子孫賢浮
蟻邀旁舍蹲鴟種薄田不須親几杖想望已蕭然(范景/仁詩)
(云移家尚恐青雲淺隠几唯知白日長朱公/綽詩云疏草焚來應見史槖金散盡只留書)
　　　和呉省副(中復字/仲庶)梅花半開招憑由張司封飲
　　　　(伯玉字/公達)
帝鄉春色嶺頭梅髙壓年華犯雪開正與嘉賓思共醉
不須芳物重相催從車貯酒傳呼出側弁簮花倒載迴
風雨難期王事劇未知休沐幾旬來
<pb:KR4d0040_WYG_008-10a>
　　　¶依韻和仲庶省壁畫山水
畫工執筆已心遊稍稍蘅皋引杜洲堆案煩文猶倦暑
滿軒新意忽驚秋天生賢者非無謂官遇明時未易休
正恐怒飛朝<md:KR4d0040_SBCK_008-10a>¶暮事丹青難得久淹留
　　　太博同年葉兄(紓/)以詩及建茶為貺家有蜀牋
　　　　二軸輒敢繫詩二章獻於左右亦投桃報李
　　　　之意也
閩山草木未全春破纇真茶采擷新雅意不忘同臭味
<pb:KR4d0040_WYG_008-10b>
先分疇昔桂堂¶¶¶¶¶¶¶¶人
西來¶萬里浣花牋舒巻雲霞照手鮮書笥久藏無可稱
願投詩客助新編
　　　秋夕不寐呈諌長樂道龍圖
雨氣生煙暈霜寒入漏聲踈籬過螢影腐葉掩蟲鳴丘
壑違初願簮裾徇外榮丹心終夜苦白髪詰朝生恩與
乾坤大身如草木輕何階見明主垂拱視升平
　　　始平公以光得免使北賜之以詩謹依韻酬和
<pb:KR4d0040_WYG_008-11a>
皇華將命得人難專對非才輒自言幸免驅車涉沙漠
尚容載筆侍宣温不唯羞屈穹廬膝無奈常遊魏闕䰟
衮職區區未能補何時餘論奉清樽
　　　孟嘗
冠葢盈門意氣豪海魚兼雨未充庖歸來散盡三千客
方悟時人市道交
　　　喜李侍郎東之得西¶京留臺
賤子何為者栖栖今二毛滄波浮片葉大塊載秋毫利
<pb:KR4d0040_WYG_008-11b>
物物何補營身身已勞羨君遺世網脱屣一何高
　　　始平公新作雙樗庵命光為詩
間氣生王佐多才秉國鈞棟隆憑杞梓節勁仰松筠底
績承平業遺榮壽考身結廬依散木退讓樂天真
　　　忝職諌垣日負憂¶畏&KR0225;思¶¶¶¶雲夫處士老兄蕭然
　　　　物¶¶¶¶¶¶外何樂如之因成浮槎詩寄獻以抒鄙懐
秋水¶浮槎客漂如一葉輕鷗羣須㐲信鯨口幾¶忘生耿
耿天津濶滔滔海浪驚<md:KR4d0040_SBCK_008-11b>¶何時¶¶¶¶¶還故土懐糈<md:KR4d0040_SBCK_008-13a>¶問君平
<pb:KR4d0040_WYG_008-12a>
　　　奉和何濟川代書三十韻寄諸同舍¶
金馬延羣㒞芸香聚衆書杳疑神境絶深與世塵踈¶氣
逼煙霄爽光分日月餘不材叨誤選故友幸聮居¶雲葢
森胡騎天閽謹契魚後先陪賈馬左右揖嚴徐<md:KR4d0040_SBCK_008-14a>¶朱閣霜
清外璇題日上初辭林精采擷藝圃縱遊漁¶决勝楸枰
暝窮歡綺席舒朝昏升紫闥咫尺待彫輿¶玉壘俄鄉思
銅符忽詔除綵衣承几杖華轂照園廬¶四郭柑垂䕃千
塍稻散渠壺漿迎露冕鐃吹擁高旟¶有徳能仁虎無欺
<pb:KR4d0040_WYG_008-12b>
恥怒狙道途繁揖讓犴獄絶淪胥¶滯穗棲場圃鳴桴靜
里閭貧寧費官燭饑不茹家&KR0188;¶翁子懷青綬文園駕赤
車古今相與校勝負定何如¶上正開宣室人方誦子虚
追鋒行入謁委佩復傳臚¶撫已聊晞驥臨民遽起予居
然耗廩禄豈不愧簮裙¶鵜翼顔何厚錐囊意未攄因循
戀糠籺汩没老塗淤¶自顧徒為爾誠非益者歟俄承吕
公檄遂䇿阮生驢¶驛騎傳巴徼詩筒達魯墟琳琅固無
價燕石敢沽諸<md:KR4d0040_SBCK_008-14b>¶
<pb:KR4d0040_WYG_008-13a>
　　　和始平公貽一二賓僚¶
儒冠藹藹從平津東閤由來盛衆賓終始何嘗忘教¶育
髙卑曽不間踈親共陪樽爼無虚日空喜谿山得¶主人
白雪屢歌殊未和自知羞愧後車塵¶
　　　留客¶
酒煙漠漠自生春舞袖飄颻拍拍新須信客歸絲竹¶散
清風白月解愁人¶
　　　和始平公長句寄漢州何學士
<pb:KR4d0040_WYG_008-13b>
勢交倐忽易蕭條賴有伊人尚建標須信松筠凌雪¶茂
肯為蒲栁望秋凋欽賢髙館三年別廣漢專城百¶舍遙
書紙如雲詩叩玉數憑疾翼度青霄¶
　　　何濟川有書見貽云以親老須守逺郡以便<md:KR4d0040_SBCK_008-15a>¶祿
　　　　養不得如光在主人幕下因以詩答¶
千騎駸駸簇畫輈髙旌大葢五驊騮齋中酒美連翩¶醉
湖上花繁爛漫遊雞犬相聞通故里旨甘不絶奉¶晨羞
只應朝夕平津閤得向君前立勝籌
<pb:KR4d0040_WYG_008-14a>
　　　二月十一日與一二僚友遊叔¶禮園亭以詩戲
　　　　呈¶
下馬久徘徊林芳殊未開春風真有意須待主翁來¶
　　　十四日小園置茶招宗聖應之皆辭以醉¶為詩
　　　　贈之¶
草樹弄春暉家家倒載歸誰憐獨醒客日暝掩雙扉¶
　　　同僚有獨遊東遊者小詩寄之三首¶
車馬東城路芬芳數里塵風光不相待愁殺未遊人<md:KR4d0040_SBCK_008-15b>¶
<pb:KR4d0040_WYG_008-14b>
咫尺東園樂無如簿領何春風連夜惡聞道落花多¶¶
城樓傳晩鼔稍稍訟庭稀起拂衣中土還騎款段歸¶
　　　小詩招僚友晩遊後園二首¶
五陵年少競春暉肥馬銀鞍白玉羈何似松間煮新¶茗
更來花底覆殘棊¶¶
麥田小雨隴微青草樹欣欣照晚晴花下客來醒亦¶好
猶勝閉户過清明¶
　　　小園晚飲(賦得春字/)
<pb:KR4d0040_WYG_008-15a>
公府豐暇豫真成棄擲春招邀俱勝友爛漫醉芳辰<md:KR4d0040_SBCK_008-16a>¶花
艶穠無敵文鋒健有神猶勝擁朱墨終日坐埃塵¶
　　　李花(得韻同前/)¶
嘉李繁相倚園林淡泊春齊紈剪衣薄呉紵下機新¶色
與晴光亂香和露氣勻望中皆玉樹環堵不為貧¶
　　　東牕¶
臨風梳短髪蕭颯晩凉新不識市朝客何如江海人¶沈
吟憑棐几欹側帶紗巾濁世事無盡東牕聊放神
<pb:KR4d0040_WYG_008-15b>
　　　奉和始平公酬大資政呉侍郎¶
道盛經綸業文髙翰墨場雍容偃藩地密邇釣璜鄉¶回
首紅塵逺清心白日長山形抱城堞谿影照公堂¶
&KR1737;稏千塍碧芙蕖萬頃香跨波横略彴逼地亞篔簹¶大
埜禾麻溢髙齋几席凉䕫龍屢賡唱東壁正垂光<md:KR4d0040_SBCK_008-16b>¶　　　晩行後園見菊戲宜甫¶
野菊荒無數班班初見花徑須求一醉試遣問東家¶
　　　野菊
<pb:KR4d0040_WYG_008-16a>
野菊未嘗種秋花何處來羞隨衆草没故犯早霜開¶寒
蝶舞不去夜蛬吟更哀幽人自移席小摘泛青杯<md:KR4d0040_SBCK_009-1a>¶　　　秋夜¶
城上調秋角煙間發暝鐘風枝搖宿鳥霜草覆寒蛬¶久
負觀書樂端愁束帶恭蹔因羣吏散還得遂幽慵¶
　　　再呈宜甫¶
西家壺已倒次第向東鄰朱户如堅閉黄花惡笑人¶
　　　宜甫家有金鈴菊客未之識因代菊贈宜¶甫
<pb:KR4d0040_WYG_008-16b>
主人倦邀客寂寞委蒼苔此日開無益明年不復開¶
　　　深夜¶
疎星映户月流天羣動收聲四寂然嗟爾寒蛬怨何<md:KR4d0040_SBCK_009-5b>¶事
悲吟徹曙亦無眠¶
　　　奉和始平公喜聞昌言修注¶
鳳口除書下九閽簮紳拭目仰殊恩曉提麟筆依華¶葢
日就螭&KR0638;記聖言桃李新隂方藹藹驊騮老志更¶軒軒
主人喜見相如達趣召鄒枚洗玉樽(光與昌言俱出始/平¶公門下昌言時)
<pb:KR4d0040_WYG_008-17a>
(年五/十)
　　　秋雨蕭條聞宗聖案伎應之飲酒詩呈宜¶甫¶
寒風細雨未晴天密似輕塵薄似煙一室獨吟圖史¶亂
四鄰髙㑹綺羅鮮鴈飛斜柱絃隨指蟹薦新螯酒¶滿船
自笑不歌仍不飲昏昏只解枕牀眠¶
　　　宜甫東樓晚飲<md:KR4d0040_SBCK_009-6a>¶賓主俱歡醉高樓逈倚空形忘羈檢外酒散笑談中¶晚
市煙初白秋園葉半紅登臨不厭數朝夕是寒風
<pb:KR4d0040_WYG_008-17b>
　　　¶¶昌言謫官符離有病鶴折翼舟載以行及¶還修
　　　　注始平公以詩問之命光同賦二首¶
曽下青田啄玉苗泥沙病羽久蕭條謫仙不欲留塵¶世
依舊提攜上碧霄¶
相閤書傳紫闥深破緘先問九臯禽不令一物傷天¶理
仁愛方知真宰心¶
　　　和聶之美重遊東郡二首<md:KR4d0040_SBCK_009-6b>¶躍馬津亭未幾何宦遊容易十年過飄颻空似隨流¶梗
<pb:KR4d0040_WYG_008-18a>
寂寞猶為掛壁梭西嶺應餘當日翠南湖真減幾¶分
波(之美云南浦比/舊水涸過半)輸君尚得飛征葢重向春園聽¶舊歌¶¶
南湖重過正逢春官栁雖疎亦解新臺榭傾欹賓友¶散
臨風愁殺獨遊人¶
　　　大熱¶
山澤欲焦枯炎光滿太虚不知天地外暑氣復何如¶
　　　夷齊¶
夷齊雙骨已成塵獨有清名日日新餓死溝中人不¶識
<pb:KR4d0040_WYG_008-18b>
可憐今古幾何人<md:KR4d0040_SBCK_009-7a>¶　　　龍女祠後塘自生荷花數枝與史誠之更相酬
　　　　和七首
平湖漠漠芰荷稠水國芳春不勝秋空有棹歌人不見
晩風一曲去悠悠
越女行歌縱棹輕蒼茫别浦晩煙凝荷花折盡不歸去
瀲灔扁舟不易勝
荷底清漣照綺羅長安公子舊情多躊躇不去知君意
<pb:KR4d0040_WYG_008-19a>
重唱呉音白紵歌
賀監家居逸興饒枝分鑑水闊容舠穿荷宜去邀漁叟
共醉船頭半榼醪
清江向晩採蓮稀獨倚蘭舟久未歸目斷可堪人不至
斜風細雨濕羅衣
素舸朱篷青竹篙棹歌風散近還遙斜陽借問歸何處
家住水村郎姓蕭
别殿無人梨自芳玉階朱檻繞金塘館娃寂寞無西子
<pb:KR4d0040_WYG_008-19b>
羞與呉宫競曉粧
　　　贈楚法曹叔度
夫君能直節不恥楊曹輕道果因時屈官無當已榮松
杉雖偃蹇霜霰苦崢嶸㑹有良工識終觀大器成
　　　寄揚州侯都監仲倫
木落淮南樹秋風日夜高月臨揚子渡雪捲廣陵濤不
得同蕭散何因破鬱陶空憑尺書速未解夣魂勞
　　　感懷
<pb:KR4d0040_WYG_008-20a>
昨日春冰破水邊今朝臘雪墜風前歳華過目疾飛鳥
壯志如何不著鞭
　　　之美舉進士寓京師此詩寄之
結髪聲華盛無疑屈未伸何妨久垂翅從此欲驚人鷹
擊天風壯鵬飛海浪春行當解故褐不惜化京塵
　　　風雨數日不見叔度晩約公明共詣之二首
雲雪連朝闇朋從歎坐違臨文與誰共開巻為君稀趣
掃六花散聊通一徑微當攜兎園賦同映讀書幃
<pb:KR4d0040_WYG_008-20b>
南榮巵酒罷君返道東居坐作三朝别杳疑千里餘閒
門嗟雀網深濘怯柴車向晩開簾喜彤雲稍覺踈
　　　贈呉之才
勝冠自立艱難裏大器由來貴晩成松柏儻非生磊落
巖崖何易出崢嶸蘇秦遊困羞妻嫂主父居貧厭弟兄
六印佗年擁車騎㑹須重過洛陽城
　　　寒食許昌道中寄幕府諸君
原上煙蕪淡復濃寂寥佳節思無窮竹林近水半邊綠
<pb:KR4d0040_WYG_008-21a>
桃樹連村一片紅盡日解鞍山店雨晩天回首酒旗風
遙知幕府清明飲應笑驅馳羇旅中
　　　和叔度獨登天臺水亭
郊外靈潭闊新亭占曲隄戲魚迎墜絮驚雉出荒蹊綠
倒楊梢亂光飜芰葉齊雨餘纎月偃野逈斷雲低水氣
常噴薄天風助慘悽何知塵外境近在郡樓西
　　　喜孫器之來自共城
取友不無人愛君天性真逺尋窮巷宅未拂滿衣塵主
<pb:KR4d0040_WYG_008-21b>
禮貧尤重交情别更親誰家釀醇酒盡醉準衣巾
　　　和聶之美鴈
汲汲復栖栖往來誰與期映雲纔可見入霧杳難追羇
枕夢初斷寒閨涕已危㝠㝠逺繒繳愧爾獨知時
　　　送王太祝豫知伊闕
百里驩迎新令賢儒經吏術盡家傳天開嶺阜竦雙闕
地雜桑麻隘一川錦雉馴飛春陌上雪鳬髙去夕嵐邊
長才久屈君無限所惜斯民受賜偏
<pb:KR4d0040_WYG_008-22a>
　
　
　
　
　
　
　
　
<pb:KR4d0040_WYG_008-22b>
　
　
　
　
　
　
　
　傳家集巻八

<pb:KR4d0040_WYG_009-1a>
欽定四庫全書
　傳家集巻九　　　　　　宋　司馬光　撰
　　律詩四
　　和何濟川漢州西湖雜詠¶十七首
　　　清風臺
太守金閨客天朝應對才非因板輿戀寧駕使車來¶水
鑑秋毫盡霜鋒錯節開清風偏千里不獨此髙臺¶
　　　佇月亭
<pb:KR4d0040_WYG_009-1b>
燈火動魚磯湖邊過鳥稀孤蟾久未上五馬不成歸¶長
嘯風生座高吟露滿衣閒情無日厭岸幘對清暉¶
　　　藥圃¶
三蜀膏腴地偏於藥物宜小畦千種聚春雨一畨滋¶山
相慙多識桐君未偏知佗年似胡廣飬夀復扶衰¶
　　　竹塢¶
二何迹相繼竹塢日隂森(濟川詩注云前守何脩撰/不伐西湖竹予亦遵之)¶欲
識飬民意先觀愛物心低垂樽爼冷宻映管絃深<md:KR4d0040_SBCK_009-7b>¶勿恠
<pb:KR4d0040_WYG_009-2a>
湖光少年來碧影侵¶
　　　射堋¶
疊鼓花前急紅旌竹外髙驚飈分白羽餘響振烏號¶壯
觀傾春陌讙聲湧夜濤因兹刑禮俗豈獨事逰遨¶
　　　玉徽亭¶
房公昔漂泊置酒此鳴琴人事有憂樂山光無古今¶風
流俱寂寞結構尚蕭森松竹含虚&KR0284;猶疑絃上音¶
　　　書樓
<pb:KR4d0040_WYG_009-2b>
使君有書癖記覽浩無涯况此孤楼逈端無外物譁¶横
肱欹曲几搔首落烏紗此趣人誰識長吟牕日斜¶
　　　朔會堂¶
朔旦集俺吏兹堂簪組繁舞空孤鶴下映日兩鳬翻<md:KR4d0040_SBCK_009-8a>¶花
散東方騎萍浮北海樽須知太守貴鐃吹引朱輪¶
　　　浮觴亭¶
曲水華榱下浮觴去復還浪搖花影碎日射酒缸殷¶滅
沒遥尋客徘徊怯度灣窮歡不知醉清泚照心顔
<pb:KR4d0040_WYG_009-3a>
　　　清燕亭¶
波澄䕃羣木永日湛清華碧篠静秋色白蘋低晩花¶松
聲工醒酒泉味最便茶外事付丞掾無妨風景嘉¶
　　　流芳橋¶
橋下流芳度餘春日夕催呼人洗樽斚招客藉莓苔¶倚
柱時流滯隨波乍徃迴仙家如不近安得此花來¶
　　　暁景亭¶
簾櫳分暁色逺樹子規啼濃露侵衣冷晴煙壓水低<md:KR4d0040_SBCK_009-8b>¶神
<pb:KR4d0040_WYG_009-3b>
遊靈境徤身入畫圖迷衙吏無煩報河洲鷺正棲¶
　　　假山¶
廣漢土平逺已嫌丘壑踈呼工刻巖洞應手出庭除¶縹
渺神仙宅嵌空虎豹居人功與天力秀絶兩何如¶
　　　探花橋¶
橋邊春意近五馬屢徘徊湖水旦暮渌林花早晩開¶&KR0408;
因甞酒到又為賦詩来借問雙華表經過日幾回¶
　　　樂軒
<pb:KR4d0040_WYG_009-4a>
繁絃凝緑水疊皷摻漁陽風結舞初急塵飛歌正長¶鳬
鷖争上下棟宇為低昻太守且安坐新聲未遽央¶
　　　坐船¶
使君張皂蓋髙宴碧湖心苒蒻牽菱蔓夷猶泊栁隂<md:KR4d0040_SBCK_009-9a>¶晚
風侵坐冷春浪沒篙深倒載歸何晚波間夕照沈¶
　　　枇杷洲¶
周官歛珍味(場人掌國之場圃而樹之果蓏珍異之物/以時歛而蔵之鄭康成曰珍異蒲桃¶枇杷)
(之/屬)漢苑結芳根(初修上林苑羣臣逺方各/獻名果異樹有枇杷十株)何意荒¶洲上
<pb:KR4d0040_WYG_009-4b>
猶餘嘉樹存犯寒花已發迎暑實尤繁願逐蒲¶萄使離
宫奉至尊¶
　　　寓泊鄭圃寄獻昌言舍人¶
旅食緇衣館飄蓬怳自迷樹横寒霧逺山隱古原低¶愁
暮空庭雀驚晨别墅雞故人何處在依約玉繩西¶
　　　奉和始平公憶東平¶二首
相印東臨汶水陽兩看春葉與秋霜登山置酒延鄒¶湛
上馬回鞭問葛强溪竹低垂寒滴翠露荷相倚淨<md:KR4d0040_SBCK_009-9b>¶交香
<pb:KR4d0040_WYG_009-5a>
宵衣深念長城固肯得従容傲醉鄉¶¶
千&KR1104;秀色擁晴川萬頃陂光上下天委地魚鹽隨處¶市
蔽空桑柘不容田訟庭虚静官曹樂儒服寛長邑¶里賢
不為従知方負羽獨乘魚艇老風煙¶
　　　和運使舍人北園餞别行憇三交僧舍冐¶雪宿
　　　　百井闗見寄¶
驪駒北上雪孱顔䪍矢前驅度漢關僧室松杉清照¶眼
驛亭煙火逈依山馬銜邊草枯猶瘦鴈怯胡雲冷¶未還
<pb:KR4d0040_WYG_009-5b>
賤子不須回首問鬢毛蕭颯簿書間¶
　　　又和留題定襄驛¶
按節羊腸阪褰帷並塞州仁風熙愛日清德凛髙秋<md:KR4d0040_SBCK_009-10a>¶甘
澤隨征盖華星近戍楼佗年叱馭事直筆寄歆彪¶
　　　又寄獻¶
承明共直廬瞬息八年餘幸託屏星駕前迎使者車¶跡
雖殊貴賤心不置親踈青眼披情素猶如相見初¶
　　　自嘲
<pb:KR4d0040_WYG_009-6a>
英名愧終賈髙節謝巢由直取雲山笑空為簪組羞¶浮
沈乖俗好隱顯拙身謀惆悵臨清鑑霜毛不待秋¶
　　　<md:KR4d0040_SBCK_011-1a>¶讀頴公清風集¶¶四首¶¶¶¶¶
伊臯垂訓皆王度周召陳詩盡國風非獨立言方不¶朽
相君功業自無窮¶
人生百嵗隙中光唯有髙名久不忘千古但令編簡¶在
清風養物一何長¶
佳城鬰鬰閟英靈幸有文章見典型開巻未終雙袖¶濕
<pb:KR4d0040_WYG_009-6b>
目前髣髴對淵庭¶
一言華衮足為榮况託文編久愈明鄒湛不逢羊叔¶子
世間何處復知名(公集有遺/光詩數章)¶
　　　<md:KR4d0040_SBCK_011-4b>¶贈狄節推(國賓梁/公之孫)¶
天馬雲孫在終然骨相竒泥塗辱雖久霜雪志難移¶白
髪無嗟老青衫莫厭卑為山已九仭髙節肯中衰¶¶¶
　　　感春¶
積草滿春庭衡門永晝扄波頭何事白栁眼為誰青¶榮
<pb:KR4d0040_WYG_009-7a>
落浮雲度悲歡熟醉醒繁華非我物隨意任飄零¶
　　　不寐¶
四逺寂然羣動收只餘嚴皷度坊樓無由更續三更¶夢
何䖏飛来一㸃愁¶
　　　雞¶
羽短籠深不得飛久留寜為稻粱肥膠膠風雨鳴何¶苦
滿室髙眠正掩扉¶
　　　皇祐二年謁¶告歸鄉里至治平二年方得冄来
<pb:KR4d0040_WYG_009-7b>
　　　　愴然感¶懷詩以紀事<md:KR4d0040_SBCK_011-5b>¶十六載重歸順塗歌式微青松弊廬在白首故人稀¶外
飾服章改流光顔貎非巫咸舊山色相見尚依依¶
　　　辭墳(嘉祐元年通判并州因公事至絳私歸/拜墳不敢至夏縣而去於今十¶年矣)¶
十年一展墓旬浹復東旋豈負襁褓愛横遭章綬纒¶更
来知幾日遺恨恐終天慟哭出松徑悲風為颯然¶
　　　謁三門禹祠¶
信矣禹功美獨兼人鬼謀長山忽中斷巨浸失横流¶迹
<pb:KR4d0040_WYG_009-8a>
與天地久民無魚鼈憂誰能報盛徳空爾薦醪羞¶¶
贔屭青崖裂喧豗白浪豪客舟浮木葉生理脱鴻毛¶栢映孤
峯短(水際孤峯甚細而髙上有小柏耆舊相傳/不知幾何年矣而止長尺餘人莫測<md:KR4d0040_SBCK_011-6a>¶其理)銘書絶
壁髙(唐太宗刻銘砥柱之隂魏鄭/公撰字幾盈尺殘缺僅可讀)河師不¶耕織容易戯
風濤¶
　　　遊三門開化寺¶
山石古来色河流無盡聲行船自徃返羣木幾枯榮¶狂
象調難伏空華滅復生我来何所得聊此濯塵纓
<pb:KR4d0040_WYG_009-8b>
　　　三月十五日¶宿魏雲夫山莊二首
先生嫌俗賔猶與故鄉親不惜烟霞地暫容繮鎻身林
廬&KR0055;有徑雞犬四無鄰蓛蓛闇花墮蒼蒼古木春飯炊
松粒細盤采蕨芽新静覺精神健閒知氣味真谿泉冷
毛髪山翠濕衣巾竹色消酲易林聲破夢頻客輪来去
轍驛路古今塵明日空¶回首白雲應笑人
聞道山家門鎮開獨驅瘦馬出塵埃白雲明月先無約¶
何事今宵亦此来
<pb:KR4d0040_WYG_009-9a>
　　　留别逢吉
君念承明臭味稀相逢惜别重依依㑹稽太守方坐嘯
東郭先生還歩歸(嚴助朱買臣皆為㑹稽守東/郭先生孝武時待詔公車)樂飲林
塘留節物餞行里舎動光輝雙旌迴去行人發一帶長
臯煙雨微
　　　陜城桃李零落已盡硤石山中今方盛開馬上
　　　　口占
西望飛花千樹暗東来芳蘂一番新行人不惜泥塗倦
<pb:KR4d0040_WYG_009-9b>
喜見年光兩處春
　　　自澠至洛循糓水行百餘里
已煩糓水逺相送更得嵩峯遥見迎水碧峯青看未足
却愁前到洛陽城
　　　田横墓(在偃師西/)
昔時南面並稱孤今日還為絳灌徒忍死祗能添屈辱
偷生不足愛須臾一朝従殉傾羣客千古生風激懦夫
直使强顔臣漢帝韓彭未必免同誅
<pb:KR4d0040_WYG_009-10a>
　　　登平陸北山囬瞰陜城奉寄李八丈學士使君
　　　　二十二韻
漢家二千石體望向来尊况復嚴徐客従前益稷孫公
侯貴不絶禮樂器長存符竹臨分陜聲光應列藩親闈
先契重(三司/同僚)子舎近交敦(滑州/同幕)柏壟依仁域棠隂接故
園懐歸聊露請予告入推恩荷祋煩彊候停車下郡門
帷廧紛大館騶騎屈朱轓不以黎苗待還將臭味論森
羅牢禮重滅裂俗儀煩霜霽威嚴息春生笑語温草微
<pb:KR4d0040_WYG_009-10b>
侵碧甃塵不染華軒日影揺雲棟風㾗過玉樽落塵歌
逈出激楚褏雙翻雅戯象交局珍肴熊薦蹯河梁俄首
路汾曲訪吹塤舉手辭雙㦸騰装改北轅烏飛城樹暁
鴈泊野蕪暄耿耿清標闊涔涔宿酒昏百蟠縈阪道数
里豁川原跋馬風煙外依稀鼓吹喧
　　　員村坂(其東八政水即古之傅巖有傅説/廟乂東北虞城古虞公之國也)
穹谷鬰盤紆河瀕陜北隅泉流涓不絶岡勢儼相扶初
旭紛髙下空煙似有無石灘醒耳快嶠樹&KR0034;雲孤天霽
<pb:KR4d0040_WYG_009-11a>
嵐光合人稀草色蘇牧兒歌自若樵子逺相呼壊道傍
連傳空城右指虞窮巖今寂寞蔓草只荒蕪野店寒餐
澁山程瘦馬瘏物華供興趣亦是慰﨑嶇
　　　頃為諸生常受經於錢丈學賦於張丈今迺叨
　　　　忝同為侍臣䝉錢丈置酒張丈賜詩愧悚之
　　　　深言志為謝
疇昔勝冠日曽為絳帳生九言聞至教一顧得虚聲不
意叨嚴近於今接老成寧須詩酒賜侍坐己知榮
<pb:KR4d0040_WYG_009-11b>
　　　次韻和韓子華寒食休沐與諸公同會趙¶令園
　　　　暮歸馬上偶成¶
冠盖連翩陌上来風光爛漫擁樓臺玉巵貯酒隨宜¶飲
綺席尋花觸處開小雨前宵先撥火季春明日又<md:KR4d0040_SBCK_011-6b>¶吹灰
須知勝集人間少惆悵金羈容易逥<md:KR4d0040_SBCK_011-9b>¶　　　景仁招逰東園馬上口占¶
&KR0244;野自可愛况逢佳主人馬穿官栁影衣拂帝城塵¶物
外誰知樂樽前别有春年華己消歇歴歴見松筠<md:KR4d0040_SBCK_011-13a>¶
<pb:KR4d0040_WYG_009-12a>
　　　贈河中通判朱郎中(夀昌侍郎巽之子襁抱中/母劉氏被出夀¶昌長而訪)
　　　　(之不能得熈寧中知廣徳軍年五十三乃乞/尋醫身自訪求得於同州為¶民黨氏妻夀昌)
　　　　(歸奏授封邑夀昌揚州人以其母/子孫俱在同州故折資通判河中)¶
陟屺今將老扶牀昔未行㫖甘無所展朱紫不為榮<md:KR4d0040_SBCK_011-14b>¶里
巷傳呼入比鄰失涕驚方知貫金石何以易精誠¶
　　　蘇才翁子美有贈扶溝白鶴¶觀黄道士¶詩紀于
　　　　屋壁歲久漫滅今縣¶宰周<md:KR4d0040_SBCK_012-1a>¶同年¶得完本於民
　　　　間抵予求詩
<pb:KR4d0040_WYG_009-12b>
潦倒黄冠無足論白頭嗜酒住荒村狂名偶為留詩著
陳迹仍因好事存金石鏘洋虚殿寂龍蛇灑落古牆昏
飛黄滅沒浮雲外疲馬何能望駿奔
　　　長垣道中作
極目王畿四坦然方輿如地蓋如天始知恃險不如德
去殺勝殘已百年
　　　再使河北
桑麥青青四月初皇華使者又脂車為臣豈得辭王事
<pb:KR4d0040_WYG_009-13a>
只向金鑾坐讀書
　　　河北道中作三首
緑栁隂中白浪花河邊日¶日暗風沙解鞍縦馬悄無事
隱几看書隨處家
河勢東迴今幾年濃隂滿目盡桑田川原變化無終極
一氣不為常寂然
原上纍纍古冢高昔時意氣盡賢豪斷碑名姓已磨滅
永日東風吹野蒿
<pb:KR4d0040_WYG_009-13b>
　　　夜¶發長垣
長塗暑氣劇永日卧郵亭畫伏如牆䑕宵行似野螢歇
鞍沙月白拂面栁風醒歴歴瞻雲漢誰為二使¶星¶
　　　和景仁瓊林席上偶成(時康與禹玉景仁次/道之子同時登科在)
　　　　(席/)
念昔瓊林賜宴歸綵衣緑綬正相宜將雛雖復慰心喜
負米翻成觸目悲殿角花猶紅勝火樽前髪自白如絲
桂林衰朽何須恨幸有新枝續舊枝
<pb:KR4d0040_WYG_009-14a>
　　　早朝書事
太白明如李東方三丈高晨光孤照闕霧氣濕侵袍槐
栁經霜慘驊騮得路豪素餐無小補俛仰愧金鼇
　　　登長安見山樓
到官今十日纔得一朝閒嵗晩愁雲合登樓不見山
　　　和吴仲庶寄吴瑛比部安道之子壯年致政歸
　　　　隱蘄春
負米承親願已賒(遭母憂服/除遂致仕)恥隨雞鶩啄泥沙一朝投
<pb:KR4d0040_WYG_009-14b>
紱真高士萬巻藏書舊世家齒髪未衰非藥物山林不
返為雲霞龎眉尚有郎潜者徇禄憂生直可嗟
　　　别長安
暫來還復去夢裏到長安可惜終南色臨行子細看
　　　初到洛中書懐
三十餘年西復東勞生薄宦等飛蓬所存舊業惟清白
不負明君有樸忠早避喧煩真得策未逢危辱好収功
太平觸處農桑滿贏取閭閻鶴髪翁
<pb:KR4d0040_WYG_009-15a>
　　　和景仁題崇福宫
歴歴山頭¶雪冷冷松下風樽中亦有¶酒恨不與君同
不獨山頭白人<md:KR4d0040_SBCK_012-4a>¶頭亦垂素積雪有時消¶青山¶色如故¶¶
　　　早行¶
寒犬吠柴門荒雞鳴逺村河聲空自急月影不曾渾¶木
末星猶白榛中露已繁客心獨惆悵四顧與誰言¶
　　　<md:KR4d0040_SBCK_012-4b>¶酬終南閻諫議(詢字/議道)見寄¶
齒哀心力耗揣分乞西臺㣲禄供多病閒官養不才弊
<pb:KR4d0040_WYG_009-15b>
廬容嘯傲清洛伴歸來故友猶相念¶寒光生死灰
　　¶　寄成都吴龍圖同年¶
照席燭花煖隨車劔騎寒江山資秀句風月助清歡¶政
簡坤維静仁深井絡安行歌與獨酌豈得並閒官¶
　　　花庵獨坐¶
荒園才一畆意足已為多雖不居丘壑常如隱薜蘿¶忘
機林鳥下極目塞鴻過為問市朝客紅塵深幾何¶
　　　秋夜<md:KR4d0040_SBCK_012-5a>¶
<pb:KR4d0040_WYG_009-16a>
浮雲一消散星斗粲長天浩露灑翠柏清香生白蓮¶體
涼猶衣葛耳静已無蟬坐久羣動息秋空唯寂然¶
　　　平日逰園常䇿笻杖秋来發篋復出貂褥¶二物
　　　　皆景仁所貺覩物思人斐然成詩¶
笻杖攜已久貂褥展猶新漸染岷山雪拂除京國塵¶危
扶醉歸路穩稱病來身賴此齋中物時如見故人¶
　　　雲¶
晴空碧於水那得片雲飛映日成丹鳯隨風變白衣¶去
<pb:KR4d0040_WYG_009-16b>
來皆絶迹隱顯兩忘機天理誰能測終然何所歸¶
　　　閒来
閒¶¶來觀萬物在處可逍遥魚為貪鈎得蛾因赴火焦¶碧
梧飢鸑鷟白粒飽鷦鷯帶索誰家子行歌復採樵<md:KR4d0040_SBCK_012-5b>¶　　　贈邵尭夫¶
家雖在城闕蕭瑟似荒郊逺去名利窟自稱安樂巢¶雲
歸白石洞鶴立碧松梢得䘮非吾事何須更解嘲¶
　　　花庵多牽牛清晨始開日出已瘁花雖甚¶美而
<pb:KR4d0040_WYG_009-17a>
　　　　不堪留賞¶
望逺雲凝岫粧餘黛散鈿縹囊承曉露翠蓋拂秋煙¶嚮
慕非葵比彫零在槿先才供少頃玩空廢日髙眠¶
　　　<md:KR4d0040_SBCK_012-6a>¶花庵二首¶
誰謂花庵小纔容三兩人君看賓席上經月有凝塵¶
誰謂花庵漏徒為見者嗤此中勝廣厦人自不能知¶
　　　和楊卿中秋月¶
秋氣平分夜沈隂乍散天窺林初淡薄照席忽孤圓¶泠
<pb:KR4d0040_WYG_009-17b>
入詩毫健光浮醉弁偏嘉賓勿輕去桂影正姢姢¶
　　　樂¶
吾心自有樂世俗豈能知不及老萊子多於榮啓期¶緼
袍寛稱體脱粟飽隨宜乘興輙獨徃𢹂笻任所之¶
　　　和邵尭夫秋霽登石閣¶
飛簷危檻出林端王屋嵩丘咫尺間獨愛髙明遊佛<md:KR4d0040_SBCK_012-6b>¶閣
豈知憂喜滿塵寰目窮莽蒼纎毫盡身得逍遙萬¶象閒
暇日登臨無厭數悲風殘葉已珊珊(先生冬夏/俱不出)
<pb:KR4d0040_WYG_009-18a>
　　　和河陽五宣徽(拱辰字/君貺)九日平嵩閣宴集¶
九日英僚集千秋勝賞同飛橋貫河渚危閣壓霜風¶金
散黄花泛雷驚疊鼓通百峯髙鳥外萬里寸眸中¶檻底
臨丹葉杯中倒碧嵩來雲低拂座去鴈逺沈空¶吹㡌陪
遊阻搖旌結想叢風流免堙沒鄒湛倚羊公¶
　　　和任開叔觀福嚴院舊題名¶
墨蹤塵淡鬢華新猶喜重來值故人二十二年如轉¶目
洛陽不改舊時春
<pb:KR4d0040_WYG_009-18b>
　　　柏梯寺¶
鑿石開蹊踆登崖置閣危笑談空谷應步武白雲隨<md:KR4d0040_SBCK_012-7a>¶衆
壑如飜浪鄰州若布棊何當遂棲隱身世兩相遺¶
　　　重過華下¶
昔辭蓮幕去三十四炎凉舊物三峯雪新悲一鑷霜¶雲
低秦野闊木落渭川長欲問當時事無人獨嘆傷¶
　　　和李君錫惠書及詩勉以早歸¶
書意勤渠詩意新清如白雪暖如春西遊不盡谿山¶樂
<pb:KR4d0040_WYG_009-19a>
策馬歸來就故人¶
　　　和君錫雪後招探春¶
莫嫌㣲雪壓梅芽已有歸鴻泊浦沙天上詔來難久¶駐
直須早看洛陽花¶
　　　又和早春夜雪
繁霙囬夜雪淩亂落春雲虗幌寒相襲華堂静不聞¶玉
巵深可敵銀燭近微分誰念牛衣客窮經白髪紛<md:KR4d0040_SBCK_012-7b>¶　　　醉
<pb:KR4d0040_WYG_009-19b>
厚於太古暖於春耳目無營見道真果使屈原知醉趣
當年不作獨醒人
　　　雪寒取酒
雪意久未就寒雲低不收飄揚挿孤幟迢遞映高樓試
假賢人濁聊攻客子愁呼僮擕小榼更凖黑貂裘
　　　留别東郡諸僚友
際日浮空漲海流蟲沙龍蜃各優游津涯浩蕩雖難測
不見驚瀾曾覆舟
<pb:KR4d0040_WYG_009-20a>
白璧紫金為世寶賢愚知貴莫能名廟堂祭器杯盤物
隨處得之光彩生
楚國良金百鍊精深藏求售價連城豈徒豐獄吹毛利
兼有秦臺照膽明
祖帳飄揚堤栁邊北來飛蓋復連翩追隨不忍輕言别
逥首城樓沒晩烟
空府同來賢大夫短亭門外即長塗不辭爛醉樽前倒
明日此歡重得無
<pb:KR4d0040_WYG_009-20b>
　　　追和張學士從沂公遊廣固城
蒼鵝集宋幕遊鹿上燕臺霸氣山河盡王師江漢來重
圍經嵗合嚴鎻夜深開廢殿餘沙礫頽牆蘙草萊清時
間千嵗良牧借三台獄市乗餘暇蕪城賦上才
　　　去歲與東郡幕府諸君同遊河亭望太行雪飲
　　　　酒賦詩今冬罷歸京邑悵然有懐
疇昔追清景狂吟忘苦寒河氷塞津口山雪照林端健
筆千篇冨醇醪一醉歡困猶揮落麈瞑不顧歸鞍多是
<pb:KR4d0040_WYG_009-21a>
光隂駛離羣㑹合難誰知塵滿袖今日客長安
　　　貢院中戯從元禮求酒(太常博士畢田/)
顧我虛罍恥知君餘瀝多庭前有春雪如此薄寒何
　　　石昌言學士宰中牟日為詩見寄久未之答今
　　　　冬罷武成幕来京師此詩詩謝之(楊休/)
昔年三月浪鱗翼化雲雷竹箭流俱上芙蓉幕對開(揚/休)
(釋褐昌言除同州/推官光華州判官)潘泉揚沸渭泰華聳崔嵬捧檄容歸
省飛觴復屢陪(時先人知同州光以吏事/時徃省覲復得與昌言遊)芬芳襲芝室
<pb:KR4d0040_WYG_009-21b>
嘉慶侍蘭堦呉璧評殘筆隋碑讀漬苔(同州龍興寺即/隋文帝故宅寺)
(有李德林撰碑國公呉道子書畫/或未就而止云以俟後之能者)清隂依玉樹和氣樂
春臺薄宦俄成别私門忽遇災一朝捐綵服五載泣麤
縗季路還從仕任安獨見哀近畿須健令劇邑試長才
過目全牛解迎鋒巨枿摧雉畱乗䕃伏蝗避境苗逥時
得鳴琴暇仍飛麗句來正知榮篋笥無足報璿瑰紞皷
俄攀鄧安車已召枚賦成平樂館燕奉柏梁盃自顧誠
駑緩于今尚草萊履穿羞路雪蓋敝怯京埃儻借餘光
<pb:KR4d0040_WYG_009-22a>
便炎風動死灰
　　　昌言見督詩債戯呈絶句
學餒才貧杼軸勞踰年避債負詩豪倒囊不惜償虚劵
未敵瓊瑤舊價髙
　　　静夜
午夜空齋四悄然清寒透骨不成眠秋風故掲疎簾起
正漏月華來枕前
　　　春
<pb:KR4d0040_WYG_009-22b>
紅桃素李競年華周偏長安萬萬家何事青青庭下柏
東風吹盡亦無花
　　　寄題陟屺寺
鄭南峯下寺前軒反景分明見渭川為報十年容易别
於今愁悴不如先
　　　寄鄭縣史令千之(前君為白馬尉廨舍前即/南浦今西溪封内勝地也)
憐君比比得佳縣勝槩閒情雙有餘為看西溪日沈後
如何南浦月生初
<pb:KR4d0040_WYG_009-23a>
長春宫栁逺扶疎新樹應多舊已枯蠧柱苔牆偏寄歴
古亭猶有杜詩無
　　　閏正月十五日夜監直對月懐諸同舍(二首/)
霧浄金波溢天開碧幕空夜寒雖料峭春意自冲融熠
熠枝上露翛翛竹杪風蹔還林野興不似畜樊籠
澹泊春雲散仾昻北斗横微分漢津鴈静識建章更濁
酒憐虛爵髙文憶友生前軒空不掩悵息負孤清
　　　歸鴈
<pb:KR4d0040_WYG_009-23b>
亦知南國稻粱肥水滿春江努力歸聞道楚人繒繳細
平沙短草盡藏機
　
　
　
　
　
　傳家集巻九

<pb:KR4d0040_WYG_010-1a>
欽定四庫全書
　傳家集巻十　　　　　　宋　司馬光　撰
　　律詩五
　　　贈
