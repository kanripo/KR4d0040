# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:49.466415
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0406-027温國文正司馬公文集-卷第二十七.
<pb:KR4d0040_SBCK_027-1a>¶
温國文正公文集卷第二十七¶
　　章奏十二¶
　　　醫官第二劄子¶
　　　張茂則劄子(十二月七日上/與吕献可違名)¶
　　　放宮人劄子¶
　　　上皇太后䟽¶
　　　上皇帝䟽¶
　　　講筵劄子(十月二十七日上有/㫖十二月二日開講)¶
　　　程宣徽劄子二道¶
　　　後宫等級劄子¶
　　　配天議¶
　　　乞延訪群臣劄子¶
<pb:KR4d0040_SBCK_027-1b>¶
　　　　醫官第二劄子¶
臣先曽上言以醫官宋安道等診候御脉日乆方術¶
無驗乞行降黜别擇良醫使專其事考其功効以行¶
賞罰自後寂然不聞朝廷施行臣以爲聖體已安不¶
敢復言今覩陛下不親虞𥙊乃知疾疹殊未痊平臣¶
子之心何以自安臣&KR0060;聞宋安道等每奏皇太后及¶
語大臣皆云陛下六脉平和體中無疾今乃疾狀如¶
此安道等不惟方術無効論其靣謾之罪亦冝誅殛¶
矣且安道等侍先帝疾至於今日而猶免於貶竄冝¶
其無所懲戒不肯盡心也臣不知朝廷何意再三惜¶
此數夫不爲國家正賞罰之法快天下之志也夫以¶
四海之廣捨此數人之外豈無良醫患在上之人不¶
<pb:KR4d0040_SBCK_027-2a>¶
求求而不得得而不使使而不専故也臣亦聞曏者¶
朝廷選醫官數人皆委近臣試以難經素問考其通¶
粗取合格者以爲侍醫亦有不試而使與安道等雜¶
處共事者夫良醫由性識敏逹以平生所治之人考¶
其得失探其精粹得之於心未必皆讀古書也亦猶¶
誦詩書者豈盡能治民讀孫吴者豈盡能行兵今以¶
難經素問試之是徒得記誦之人未甞得醫人也安¶
道等乆在醫局專利忌能交結貴近更相黨庇使外¶
方新進醫人與之共處豈敢展其𦙄臆施其方術哉¶
是以一槩混同而乆不見功也今&KR0002;精擇一人使之¶
專診御脉旬月之間考其應驗有功則加以重賞無¶
功則俟以嚴刑則術精者得盡其力術䟽者不敢濫¶
<pb:KR4d0040_SBCK_027-2b>¶
進矣臣又聞病人能自知其病者未甚病也憎良藥¶
而不受者病在内拒之也今竊聞陛下不安如此而¶
常自謂無疾則病已深矣醫有良藥而陛下不服則¶
己爲病所拒矣&KR0002;陛下不早覺悟而更求名醫強進¶
良藥縱陛下不自惜柰宗廟社稷何此臣所以痛心¶
疾首前有鼎鑊而不敢避者也伏望陛下察臣兩次¶
所奏罷黜醫人有罪無功者召募四方名醫委大臣¶
精選一人使之專診御脉聽用其言服食其藥以旬¶
月之期察其能否如前所云以保養聖神爲天下生¶
民之福取進止¶
　　　　張茂則劄子(十一月七日上/與吕獻可連名)¶
臣等竊聞祖宗舊制内臣年未五十不得充内侍省¶
<pb:KR4d0040_SBCK_027-3a>¶
押班近除張茂則年方四十八今陛下踐阼之&KR0004;尤¶
冝謹守祖宗法度以御左右之臣示天下至公&KR0002;茂¶
則果有才幹可用雖更留此闕二年俟其年至然後¶
授之又何晚也臣恐茂則一開此例則内臣攀援求¶
進者多畫一之法從此隨壞人人相効不可禁止不¶
&KR0002;正之於事&KR0004;也臣等區區所爲國家重惜在此而¶
已取進止¶
　　　　放宫人劄子¶
臣伏見前代帝王&KR0155;遐之後後宫下陳者盡放之出¶
宫還其親戚所以遂物情重人世省浮費逺嫌疑也¶
&KR0060;惟先帝恭儉寡欲清約執禮後宫侍左右承寵渥¶
者至少而饗國日乆&KR0010;增月積掖庭之間冗食頗衆¶
<pb:KR4d0040_SBCK_027-3b>¶
陛下以哀恤之初未忍罷遣今山陵祔廟大禮俱畢¶
臣愚謂冝舉前代故事應先帝後宫非御幸有子及¶
位號稍貴并職掌文書之人其餘皆給與糚奩放遣¶
出外各令歸其親戚或使任便適人書之史𠕋亦聖¶
朝一美事也取進止¶
　　　　上皇太后䟽¶
十一月日具位臣光謹再拜上䟽皇太后殿下臣聞¶
聖人之德使四海之外編戸之民皆輻湊而歸之如¶
孝子之奉父母其故何哉推仁愛惻怛之誠以加之¶
也故詩云愷悌君子民之父母夫四海至逺也編戸¶
至微也誠之至也猶可以爲之父母況閨門之内血¶
氣之親乎昔漢明德馬皇后無子明帝使養賈貴人¶
<pb:KR4d0040_SBCK_027-4a>¶
之子炟以爲太子且謂之曰人不必自生子但患愛¶
養不至耳后於是盡心撫育勞悴過於所生及明帝¶
崩太子即位是爲章帝章帝亦孝性淳篤恩性天至¶
母子慈愛始終無纎芥之間前史載之以爲美談臣¶
光恭惟仁宗皇帝憂継嗣之不立念宗廟之至重以¶
皇帝仁孝聦明選擢於宗室之中使承大統不幸踐¶
阼數日&KR0205;嬰疾疹雖殿下撫視之慈無所不至然醫¶
工不精藥石未効&KR0060;聞曏日疾𫝑稍増舉措語言不¶
能自擇左右之人一一上聞致殿下以此之故不能¶
堪忍兩宫之間微相責望群心憂駭不寒而栗方今¶
仁宗新棄四海皇帝乆疾未平天下之𫝑危於累𡖉¶
惟恃兩宫和睦以自安如天覆而地載也豈可效常¶
<pb:KR4d0040_SBCK_027-4b>¶
人之家爭語言細故使有絲毫之隙以爲宗廟社稷¶
之憂哉臣是用日夜焦心隕涕側足累息寕前死而¶
盡言不敢幸生而塞黙也伏以皇帝内則仁宗同堂¶
兄之子外則殿下之外甥壻自童幼之歳殿下鞠育¶
於宮中天下至親何以過此又仁宗立以爲皇子殿¶
下豈可不以仁宗之故特加愛念包容其過失邪况¶
皇帝在藩邸之時以至踐阼之初孝謹温仁動由禮¶
法此殿下所親見而明知也苟非疾疹亂其本性安¶
得有此過失哉夫心者神明之主也&KR0002;其有疾則精¶
爽迷亂&KR0115;然無知言語動作不自省記不識親踈不¶
擇貴賤此乃有疾者之常不足怪也殿下聦明睿智¶
天下之理無所不通豈可責有疾之人以無疾之禮¶
<pb:KR4d0040_SBCK_027-5a>¶
邪今殿下雖日夕憂勞徒自困苦終何所益以臣愚¶
見莫&KR0002;精擇醫工一二人以治皇帝之疾旬月之間¶
察其進退有効則加之以重賞無効則威之以嚴刑¶
未愈之間但冝深戒左右謹於侍衛其舉措語言有¶
不合常度者皆不得以聞庻幾不増殿下之憂憤殿¶
下惟寛釋聖慮和神飬氣以安靖國家紀綱海内俟¶
天地垂祐聖躬痊復然後舉治平之業以授之不亦¶
美乎古之慈母有不孝之子猶能以至誠惻隱撫存¶
愛飬使之内愧知非革心爲善况皇帝至孝之性禀¶
之於天一旦疾愈清明復&KR0004;其所以報荅盛德豈云¶
細哉臣之愚慮苦言盡此而巳乞殿下更賜裁擇臣¶
光昧死再拜上䟽¶
<pb:KR4d0040_SBCK_027-5b>¶
　　　　上皇帝䟽¶
十一月日具位臣光昧死再拜上䟽皇帝陛下臣先¶
於四月二十七日及六月二十三日皆曽上䟽以陛¶
下受仁宗皇帝之天下欲報之德當奉事皇太后孝¶
謹撫諸公主慈愛勿使姦邪之人有所離間致兩宫¶
有隙以上貽宗廟之憂下爲群生之禍叩心𤁋膽極¶
其懇惻未審臣言得逹聖聽或萬機之繁未甞奏御¶
也此乃成敗之端安危之本不可不察臣聞漢章帝¶
乃賈貴人之子明帝使明德馬皇后母飬之后盡心¶
撫育勞瘁過於所生章帝亦孝性淳篤㤙性天至母¶
子慈愛始終無纎介之間馬氏三舅皆爲卿校列侯¶
賈貴人終不加尊號賈氏親族無受寵榮者此前丗¶
<pb:KR4d0040_SBCK_027-6a>¶
美事今日所當法也詩云父&KR0006;生我母兮鞠我拊我¶
畜我長我育我顧我復我出入腹我欲報之徳昊天¶
罔極然則父母之恩不獨以其生己也拊畜長育居¶
其太半焉陛下自齠齔之年爲皇太后所鞠育恩亦¶
至矣又况今日爲仁宗皇帝之嗣承四海之大業乎¶
臣謂陛下冝夙興夜寐昬定晨省親奉甘旨承順顔¶
色無異於事濮王與夫人之時也近者道路之言頗¶
異於是紛紛籍籍深可駭愕臣竊惟陛下孝恭之性¶
著於平昔豈一旦遽肯變更蓋曏者聖體未安之時¶
舉動語言或有差失不能自省而外人訛傳妄爲増¶
飾必無事實雖然此等議論豈可使天下聞之也周¶
書曰小人怨汝詈汝則皇自欽德古人有言曰禦寒¶
<pb:KR4d0040_SBCK_027-6b>¶
莫如重裘弭謗莫如自修陛下疾疹未平固無如之¶
何&KR0002;旣愈之後臣愚伏望陛下親御皇太后閤克己¶
自責以謝前失温恭朝夕侍飬左右先意承志動無¶
違禮使大孝之美純粹光顯過於未登大位之時如¶
此則上下咸恱宗社永安今日道路妄傳之言何能¶
爲損也古之至孝者雖有不慈之母猶能使之感窹¶
驩悅回心易慮况皇太后聖善之德著聞四方自陛¶
下有疾以來日夜泣涕禱於神祇憂勞困悴以兾陛¶
下之安寜如耕者之望収渉者之求濟陛下豈不思¶
有以慰安之也臣不勝區區干冒以聞乞留神采擇¶
臣昧死再拜上䟽¶
　　　　講筵劄子(十月二十七日上有/旨十二月二日開講)¶
<pb:KR4d0040_SBCK_027-7a>¶
臣伏覩講筵所告報依乾興年故事講論語讀史記¶
續奉聖旨直候來春臣聞傅&KR0003;曰王人求多聞時惟¶
建事學于古訓乃有獲又日念終始典于學厥德修¶
罔覺然則學者帝王之首務不可忽也況今陛下&KR0004;¶
臨大寳所冝朝夕延訪群臣講求先王之道　覽觀¶
前丗之成敗以輔益聖德緝熈大化不可但循近例¶
以寒暑爲辭如此使下情何以上通四方何以觀望¶
殆非所以廣聦明宣令名也伏乞依前降聖旨擇日¶
開講筵取進止¶
　　　　程宣徽劄子¶
臣伏覩今月二十九日制書宣徽南院使鄜延路經¶
略安撫使程戡加安武軍節度使令再任臣聞官以¶
<pb:KR4d0040_SBCK_027-7b>¶
待賢才賞以勸有功官非其人則職事廢闕賞不當¶
功則群臣懈體程戡素無才術少壯之時歴職中外¶
猶無名迹爲人所稱况今老病昏懦尤甚在鄜延苟¶
且偷安以度日月爲吏兵所慢戎狄所輕臣謂朝廷¶
當因其歳滿授以冗秩别擇能臣以代其任今乃寵¶
以節龯使居舊任外庭聞者無不駭愕臣&KR0060;以兩府¶
之外官尊禄厚無&KR0002;節度使者群臣非有大功不可¶
輕授臣不知程戡在鄜延曽有何功遽授此官萬一¶
邊臣有能立大功者朝廷當復以何官處之况陛下¶
踐阼之&KR0004;四方之人拭目傾耳觀聽朝廷之刑賞以¶
占聖政而戡首蒙濫賞臣竊爲陛下惜之伏望聖慈¶
追還前命别選賢才使守鄜延庶合中外之望取進止¶
<pb:KR4d0040_SBCK_027-8a>¶
　　　　後宫等級劄子¶
臣聞王化之興始於閨門故易基乾坤詩首𨵿雎前¶
丗皆擇良家子以充後宫位號等級各有貟數祖宗¶
之時猶有公卿大夫之女在宫掖者其始入宫皆湏¶
年十二三以下醫工診視防禁甚嚴近歳以來頗隳¶
舊制内中下陳之人競置私身等級寖多無復限極¶
監勒牙人使之雇買前後相継無時蹔絶致有軍營¶
井市下俚婦人雜處其閒不可辨識此等置之宫掖¶
豈得爲便臣甞念此不勝憤惋今陛下即位之初百¶
度惟新嬪嬙之官皆闕而未備臣謂冝當此之時定¶
立制度依約古禮使後宫之人共爲幾等等有幾人¶
&KR0002;未足之時且虚其貟數旣足之後不可更増凡初¶
<pb:KR4d0040_SBCK_027-8b>¶
入宫皆湏幼年未適人者&KR0002;求乳母亦湏選擇良家¶
性行和謹者方得入宫傳之子孫爲萬丗法此誠治¶
亂之夲禍福之原不可以爲細事而忽之取進止¶
　　　　配天議¶
右臣等伏准中書劄子翰林學士王珪及知制誥錢¶
公輔等奏季秋大饗明堂以仁宗皇帝配神作主事¶
奉聖旨令臺諌及經筵臣僚與兩制禮院同共再詳¶
定聞奏者朝廷以祖宗事重不敢自專愽訪群臣使¶
各陳其意臣等愚懵不逹古今但據所聞正禮以對¶
至於取捨繫自聖明&KR0060;以孝子之心誰不欲尊其父¶
者聖人制禮以爲之極不敢踰也故祖己訓髙宗曰¶
祀無豐于昵孔子與孟懿子論孝亦曰𥙊之以禮然¶
<pb:KR4d0040_SBCK_027-9a>¶
則事親者不以數𥙊爲孝貴於得禮而已矣𥙊法有¶
虞氏禘黄帝而郊嚳祖顓頊而宗堯夏后氏禘黄帝¶
而郊鯀祖顓頊而宗禹啇人禘嚳而郊&KR0115;祖契而宗¶
湯周人禘嚳而郊稷祖文王而宗武王先儒謂禘郊¶
祖宗皆𥙊祀以配食也禘謂𥙊昊天於圎丘也𥙊上¶
帝於南郊曰郊𥙊五帝五神於明堂曰祖宗故詩曰¶
思文后稷克配彼天又我將祀文王於明堂此其證¶
也下此皆不見於經矣前漢以髙祖配天後漢以光¶
武配明堂以是觀之古之帝王自非建&KR0022;啓土及造¶
有區夏者皆無配天之文故雖周之成康漢之文景¶
明章其德業非不美也然而子孫不敢推以配天者¶
避祖宗也孝經曰嚴父莫大於配天則周公其人也¶
<pb:KR4d0040_SBCK_027-9b>¶
孔子以周公有聖人之徳成太平之業制禮作樂而¶
文王適其父也故引之以證聖人之德莫大於孝荅¶
曽子之問而已非謂凡有天下者皆當尊其父以配¶
天然後爲孝也近世祀明堂者皆以其父配五帝此¶
乃誤識孝經之意而違先王之禮不可以爲法也景¶
祐二年仁宗詔禮官稽案典籍辨崇配之序定二祧¶
之位乃以太祖爲帝者之祖比周之后稷太宗真宗¶
爲帝者之宗比周之文武然則祀真宗於明堂以配¶
五帝亦未識古禮今仁宗雖豐功羙德洽於四海而¶
不在二祧之位議者乃欲捨真宗而以仁宗配食明¶
堂恐於𥙊法不合又以人情言之是絀祖而進父也¶
夏父弗忌躋僖公先兄而後弟孔子猶以爲逆祀書¶
<pb:KR4d0040_SBCK_027-10a>¶
於春秋况絀祖而進父乎必&KR0002;此行之不獨乖違典¶
禮恐亦非仁宗之意也議者又欲以太祖及三宗迭¶
配郊丘及明堂臣等亦以爲不可何則國家受天永¶
命傳祚萬丗&KR0002;継體守文之君皆得配天則子孫將¶
有無窮之數與祖宗無别也凡爲國家者制禮立法¶
必思萬丗之規不可專徇目前而已臣等竊謂冝遵¶
舊禮以真宗配五帝於明堂行之爲便謹具狀奏聞¶
伏候勑旨¶
　　　　程宣徽第二劄子¶
臣近曽上言鄜延路經略使程戡建節再任不合衆¶
望乞追還前命事至今不聞施行臣竊以方今國家¶
外患唯在西北二冦所以捍禦二冦唯在諸路經略¶
<pb:KR4d0040_SBCK_027-10b>¶
安撫使居此任者豈可不精擇其人程戡在鄜延自¶
以衰老畏人指目專務姑息取媚群小僚屬軍伍尚¶
無禀畏况於外夷固所輕侮比年以來趙諒祚數違¶
舊制易姓建官妄有邀求不遵朝命戡不能式遏而¶
容納其使事之可否盡諉於朝廷則禦侮之臣將何¶
所用事君不忠孰甚於此臣愚以爲凡御群臣之道¶
&KR0002;居官稱職衆所不及則當使之再任&KR0002;立功立事¶
爲人所知則當加之品秩今語其稱職則軍政不修¶
語其立功則戎狄驕慢而朝廷寵命益優委任益厚¶
臣恐將帥之臣宣力者無所勸而懷姦者得其志如¶
此而望疆埸安寜四夷賔服臣竊以爲難矣所有程¶
戡新授恩命伏乞早賜追還取進止¶
<pb:KR4d0040_SBCK_027-11a>¶
　　　　乞延訪群臣劄子¶
臣聞天尊地卑道之常也而周易乹下坤上謂之泰¶
者蓋言人君降心接臣人臣竭忠以事君然後上下¶
交而其志同也&KR0002;人君驕亢以自尊人臣怠慢以自¶
踈則上下之情不通而否道成焉是以孔子語舜之¶
德曰舜好問而好察迩言其斯以爲舜乎竊見祖宗¶
之時閑居無事常召侍従近臣與之従容講論萬事¶
至於文武朝士使臣選人凡得進見者往往召之使¶
前親加訪問委曲詳悉無所不至所以然者一則欲¶
使下情上通無所壅蔽二則欲知其人能否才噐所¶
任是以黜陟取捨皆得其冝太平之業由此而𦤺恭¶
惟陛下潜德藩邸踰三十年一旦龍飛奄有四海雖¶
<pb:KR4d0040_SBCK_027-11b>¶
聖質英睿得於天縦然與當丗士大夫未甚相接民¶
間情偽未甚尽知臣謂冝詔侍従近臣每日輪一貟¶
直資善堂夜則𪧐於崇文院以備非時宣召&KR0002;有事¶
故請假則與以次官𤣥換直𪧐其餘群臣進見及奏¶
事者亦望聖慈稍解嚴重细加訪問以開廣聦明禆¶
益大政取進止¶
温國文正公文集卷第二十七¶
