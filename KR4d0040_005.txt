# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:48.488919
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0406-005温國文正司馬公文集-卷第五.
<pb:KR4d0040_SBCK_005-1a>¶
温國文正公文集卷第五¶
　　古詩¶
　　　和利州鮮于轉運(件字/子駿)公居八詠¶
　　　桐軒¶
　　　竹軒¶
　　　柏軒¶
　　　巽堂¶
　　　山齋¶
　　　間燕亭¶
　　　㑹景亭¶
　　　寳峯亭¶
　　　題太原通判楊郎中(希/元)新買水北園¶
<pb:KR4d0040_SBCK_005-1b>¶
　　　首夏二章呈諸鄰¶
　　　酬安之謝藥栽二章¶
　　　　雨中過王安之所居不謁以詩&KR0009;之¶
　　　　送藥栽與安之¶
　　　張明叔兄弟雨中見過弄水軒投壷賭酒薄¶
　　　　　暮而散詣朝以詩謝之¶
　　　　小雨¶
　　　　渇中書事二絶¶
　　　　送劉付通知涇州¶
　　　　和復古大雨¶
　　　南園雜詩六首¶
　　　　見山臺晝卧偶成¶
<pb:KR4d0040_SBCK_005-2a>¶
　　　修酴醿架¶
　　　螢¶
　　　明叔家瑞蓮¶
　　　蓮房¶
　　　不寐¶
　　　苦雨¶
　　　八月十五日夜&KR0043;南園懷君貺¶
　　　八月十六日過天街懷景仁¶
　　　&KR0043;南園¶
　　　九月十一日夜雨&KR0043;南園韓秉國&KR0009;酒兼見¶
　　　　招以詩謝之¶
　　　子厚先生哀辭(張載)¶
<pb:KR4d0040_SBCK_005-2b>¶
　　　古墳¶
　　　酬趙少卿(丙字/南正)藥園見贈¶
　　　登封龐國&KR0054;(元常字/君隐)年三十八自云欲弃官¶
　　　隱嵩山作吏隱庵於縣寺俾光賦詩勉率塞命¶
　　　暮春同劉伯夀史誠之飲宋叔達園¶
　　　用前韻再呈¶
　　　示道人¶
　　　謝君貺中秋見招不及赴¶
　　　乆雨効樂天體¶
　　　聞景仁遷居許昌爲詩&KR0009;之¶
　　　送張伯常同年移居郢州¶
　　　南園飲罷留&KR0043;誥朝呈鮮于子駿范尭夫彛¶
<pb:KR4d0040_SBCK_005-3a>¶
　　　　叟兄弟¶
　　　自用前韻¶
　　　不寐¶
　　　招子駿堯夫¶
　　　和家兄喜晴用安之韻¶
　　　病中子駿見招不往兼呈正叔堯夫(時正叔約/次日爲會)¶
　　　和子駿秋意¶
　　　龍門¶
　　　座中呈子駿堯夫六言¶
　　　園櫻傷老也¶
　　　和景仁緱氏别後見&KR0009;求決樂議雖用其韻¶
　　　　而不依次蓋景仁才力髙逸歩驟絶群非¶
<pb:KR4d0040_SBCK_005-3b>¶
　　　　駑拙所能追故也¶
　　　和秉國招景仁不至云方作書與光論樂¶
　　　同子駿題和樂亭¶
　　和利州鮮于轉運(侁字/子駿)公居八詠¶
　　　　桐軒¶
朝陽&KR0155;東隅照此庭下桐菶菶復萋萋居然古人風¶
踈柯青玉聳宻葉翠羽蒙午景疑餘清夕照留殘紅¶
雨響甍棟外風生户牖中主人政多暇歩賞常從容¶
終當致威鳯覽德鳴噰噰又將施五絃解愠歌帝宮¶
　　　　竹軒¶
兹軒最灑落歷歷種琅玕正晝簿書稀蕭蕭風雨寒¶
翠隂涼宴坐踈韻承清歡錦籜裁夏扇玉筍供春槃¶
<pb:KR4d0040_SBCK_005-4a>¶
晴蝸潛葉底暝雀投林端幽興遇物愜髙懷隨處安¶
且免一日無何須千&KR0383;寛¶
　　　　柏軒¶
凛然陵霜色本自生丘壑徙之君子庭栽培固不薄¶
静夜聲飂飂清晝隂漠漠秀氣逼簷楹翠影通簾箔¶
知君棟梁材大匠偶未度但守歳寒心閑軒赤不惡¶
　　　　巽堂¶
華堂選形勝地直巽之隅主人心絜齊公閑此燕居¶
西來故郷客東過朝大夫時運志所愜下榻同歡娱¶
琴碁間壷觴賦詠雜歌呼民間旣羲皇席上冝華胥¶
毎思就一醉幸無官守拘蔡何三千里風埃與泥塗¶
　　　　山齋¶
<pb:KR4d0040_SBCK_005-4b>¶
幽蹊入桃李危棧蟠林麓行行忽虚敝髙齋出山腹¶
園圃近指掌郊郭紛盈目春老酴醿香夏淺篔當緑¶
條橫喜&KR0482;衣笋迸乍穿屋秋江澄可卷冬嶺翠如撲¶
煙間漁艇小寒外村居獨燒轉望畬田響荅聆伐木¶
驚麏挺走險鴈禽嚶出谷物華時變更興趣日相續¶
誰知使者尊常著野人服肯以駟馬榮區區詫郷族¶
　　　　間燕亭¶
吏治正倥&KR1555;夫君何燕閑&KR1472;絲旣云寡符移皆可删¶
(子駿奏減役錢/幾半朝廷是之)印封從事散躡屣&KR0155;東山放杖坐危¶
亭清嘯出雲間無私席賔少忘機林鳥還野人瞻翠¶
微稽首&KR0031;眉斑¶
　　　　㑹景亭¶
<pb:KR4d0040_SBCK_005-5a>¶
景物浩無窮兹爲一都㑹之人心&KR0002;鑑萬狀靜相對¶
喬林擁砌底脩嶺&KR0029;䆫背流雲過席上去鳥出天外¶
徐徐杖屨整藹藹郊原晦來往亦何爲逍遥真樂内¶
　　　　寳峯亭¶
&KR0012;亭冠山椒下視物不隔六合縱心賞萬家窮目力¶
髻鬟烏奴翠衣帶嘉陵碧霞生白水尾日没九隴春¶
煙凝朝夕市塵飛往來驛雖復對紛紜何甞改岑寂¶
實兼觀風逺非徒選勝適巴峽少平田毎&KR0002;天宇窄¶
及兹伏櫺檻坐瞰南北極先君昔乗軺名題古寺壁侍¶
行尚垂髫&KR0012;露今戴白讀君登臨詩舊遊皆歷歷永無¶
&KR0176;下歡終篇涕霑臆(光天聖中侍先君爲利州路轉運/使題名諸寺子駿皆爲之刻石)¶
　　　題太原通判楊郎中(希/元)新買水北園¶
<pb:KR4d0040_SBCK_005-5b>¶
洛陽名園不勝紀門巷相連如櫛齒脩竹長楊深徑¶
迃令人邑邑氣不舒愛君買園中橋北堂壓崖端跨¶
空碧滿川桃李皆目前近水逺山一朝得曽陪尊兄¶
此高㑹豁然如岀樊籠外蹔遊尚爾況乆居勝氣清¶
風日相對易生畫筆丗所珍麞猿滿壁皆逼真并州¶
近胡沙塵惡終更早來爲士人¶
　　　　首夏二章呈諸鄰¶
首夏木隂薄清和自一時筍抽八九尺荷生三四枝¶
新服裁蟬翼舊扇拂蛛&KR0093;莎徑熱未劇晨昏來往冝¶
爞爞乆旱天颯颯昨育雨塵頭清過轍水脉生新渚¶
豈徒滋&KR0142;菊亦可望禾&KR0112;勿&KR0015;盤&KR0188;陋時來一觴舉¶
　　　　　安之謝藥栽二章¶
<pb:KR4d0040_SBCK_005-6a>¶
洛人栽花不栽藥吾屬好尚何其偏服之雖能巳百¶
疾愛閑成癖無由痊¶
護根帶土我親移荷鍾汲泉君自種恱目寜將惡草¶
殊扶危或比兼金重¶
　　　　雨中過王安之所居不謁以詩&KR0009;之¶
萬木含涼雨驅馬有餘清長衝帶短蕪舊潦駢新¶
蓱髙齋彼誰居雅尚推名卿汗亭雖地卑躡屐未¶
妨行野服踞䔧牀蕭散臨前楹纂纂&KR0037;林繁欣欣藥畹¶
榮過門不敢叩自視慙冠纓(素與安之約不/以公服相過)¶
　　　　送藥栽與安之¶
盛夏移藥栽及雨方可種爲君著屐取呼童執傘送¶
到時雲巳開枝軟葉猶重夕陽宜屢澆又湏煩抱甕¶
<pb:KR4d0040_SBCK_005-6b>¶
　　　張明叔兄弟雨中見過弄水軒投壷賭酒¶
　　　薄暮而散詰朝以詩謝之¶
喜君午際來涼雨正紛泊呼奴掃南軒壷席謹量度¶
軒前紅微開壷下鳴泉落(虎&KR0050;泉上覆之以版每投/壷板上設榻繞之榻去壷)¶
(各二/矢半)必爭如五射有禮異六&KR0054;求全怯垂成倒置畏¶
反躍(新格倒中者壷/中之筭盡廢之)雖無百驍巧且有一&KR0015;樂交飛¶
觥酒滿強進盤飱薄苟非興趣同珎殽徒綺錯¶
　　　　小雨¶
雲日&KR0007;岀没數朝飛雨清瞳朧似欲止廉纎還未睛¶
映空輕絲亂著物細珠明葉端危未落荷心重忽傾¶
喜涼髙鷰舞便濕群蛙鳴於予亦有得藥畹胡麻生¶
　　　　渇中書事二絶¶
<pb:KR4d0040_SBCK_005-7a>¶
芳州晚日鮮曲岸新雨好紅薇&KR0039;圎荷金䔲出幽草¶
坐嗅白蓮藥卧看青竹枝閑齋不成寐起讀聖俞詩¶
　　　　送劉仲通知涇州¶
四載一相逢相逢遽爲别儕軰日蕭條與君俱白髪¶
巵酒不暇執舊遊那復&KR0003;忽忽無他言暑行戒飢渴¶
　　　　和復古大雨¶
積隂連日作鬱蒸長雲飛天勢如鵬白雨四注垂萬¶
縆坐間斗寒衣可増¶
雷公推車電施鞭飛騰九澤舞百川湏&KR0119;開晴萬物¶
鮮仰視白日當青天¶
　　　南園雜詩六首¶
　　　　見山臺晝卧偶成¶
<pb:KR4d0040_SBCK_005-7b>¶
移牀獨上髙臺卧颯颯凉風吹面過林蟬忽噪驚薄¶
夢手執殘書幅巾墮¶
　　　　修酴醿架¶
貧家不辦(御/名)堅木縛竹立架擎酴醿風揺雨漬不耐¶
乆未及三載俱離披往來遂復廢此徑舉頭礙冠行¶
絓衣呼奴改作豈得巳抽新換故拆四籬來春席地¶
還可飲日色不到香風吹¶
　　　　螢¶
林塘荒濕地向夕巳飛螢月没蛩吟砌露涼人在庭¶
隨風疑落燼過水亂踈星學子燈前寢誰將爾照經¶
　　　　明叔家瑞蓮¶
君家得蓮種逺自浙江湄明燭然深盌濃朱&KR0030;細絲¶
<pb:KR4d0040_SBCK_005-8a>¶
盛開尤&KR1341;蓞到落不離披豈獨夏花好仍兼秋實竒¶
味長包石&KR0097;殻嫩剥燕支况復芬芳乆霜前殊未衰¶
　　　　蓮房¶
蓮房前後熟供噉不須齊&KR0079;嫰山蜂子稜深天馬蹄¶
尚連餘蘂在深映亂荷低脆美知新采近根猶帶泥¶
　　　　不寐¶
長年睡益少氣耗非神清昨朝多啜茶況以思慮并¶
中煩枕屢移展轉何時明蘇秦六國印力取鴻毛輕¶
白圭萬金産運智立可營如何五更夢百方終不成¶
　　　　苦雨¶
今春憂亢陽引領望雲族首夏忽滂沲意爲蒼生福¶
自爾無虚日髙原亦霑足連年困饑饉此際庶和熟¶
<pb:KR4d0040_SBCK_005-8b>¶
如何涉秋序沈隂仍慘黷長簷㵼潺湲晝夜浩相續¶
喧豗流潦怒突兀壞垣秃駕牛&KR0378;&KR0255;鼻跨馬水平腹¶
瓦欹松漫白道廢草濃緑汙萊閔下田漏濕憐破屋¶
縱横委地麻狼藉卧隴榖怯聞飢嬰啼愁聽寡婦哭¶
閑官雖無責飽食愧有禄丗紛乆去心物役柰經目¶
鬱陶聊秉筆狂簡巳盈幅¶
　　　　八月十五日夜&KR0043;南園懷君貺¶
昔公在洛師未甞弃嘉節今宵秋半分空羡西園月¶
天色湛澄清風聲冷騷屑&KR0015;言不可親引領望金闕¶
頼有篋中詩端居數披閱¶
　　　　八月十六日過天街懷景仁¶
秋潦収四野晴雲無一班忽驚龍門缺逺見鳴臯山¶
<pb:KR4d0040_SBCK_005-9a>¶
涼飈入毛髪顥氣清心顔悠然念吾友逍遥城闕間¶
思陪藍輿尾共此登臨閑¶
　　　　&KR0043;南園¶
頃來興味少旬日不爲詩昏昏但思眠疲病知吾衰¶
豈無籬邊菊不欲拈酒巵絡緯爾何苦終夕鳴聲悲¶
　　　　九月十一日夜雨&KR0043;南園韓秉國&KR0009;酒兼¶
　　　　見招以詩謝之¶
雨多秋草盛濃緑擁寒階吾廬奥且曲退縮如晴蝸¶
小園巳自隘欲往泥霑鞵體羸畏風冷室處門常䦱¶
(空蝸/切)九日古所重&KR0018;此時節佳緬想使君宴綺席臨¶
髙齋肥羜堆玉盤飛觴酒如淮楚舞陵湖波茱茰落¶
金&KR0107;神醒鼔吹喧百疊疑傾崖歡餘忽我思牙兵星¶
<pb:KR4d0040_SBCK_005-9b>¶
火差潩泉耻獨醉醇味相與偕我飲雖不多和氣浩¶
無涯梧子拾爲果拒霜伐爲柴沼中數寸魚烹煎足¶
爲鮭(吴人謂魚/&KR0079;爲鮭)誰言無以侑繞渚多鳴蛙交道乆衰¶
薄巋然見吾儕柰何數舎遥晤語積年乖況乃辱嘉¶
招私心豈不懷轘轅石道澁重以隂雲埋雖有果下¶
馬&KR0323;叚非渥洼臨風徒竦踊志願焉能諧狂詩&KR0009;一¶
&KR0015;聊用當詼俳¶
　　　　子厚先生哀辭(張載)¶
先生&KR0018;材氣弱冠遊窮邊麻衣揖鉅公決䇿期萬全¶
謂言叛羗背坐可執而鞭意趣小參&KR0980;萬金莫留連¶
中年更折節六籍事精研羲農訖周孔上下皆貫穿¶
造次循繩墨儒行無少愆師道乆廢闋模範幾無傳¶
<pb:KR4d0040_SBCK_005-10a>¶
先生力振起不絶尚聮緜教人學雖愽要以禮為先¶
庶幾百丗後復覩三王前釋老比&KR0057;熾群倫將蕩然¶
先生論性命指示今知天聲光動京師名卿爭薦延¶
寘之石渠閣豈徒脩簡編丞相正自用立有榮枯權¶
先生不可屈去之歸卧堅&KR0012;&KR0660;聚滿室餬口耕無田¶
欣欣茹䔧藿皆不思肥鮮近應詔書起尋取病告旋¶
舊廬不能到丹旐風翩翩人生㑹歸盡但問愚與賢¶
借令陽虎壽鉅足驕顔淵况於朱紫貴飄忽如雲煙¶
豈&KR0002;有清名髙出太白巔門人俱絰帶雪涕㑹松阡¶
厚終信爲羙繼志仍湏專讀經守舊學勿爲利禄遷¶
好禮效古人勿爲時俗牽修内勿修外執中勿執偏¶
當令洙泗風郁郁滿秦川先生儻有知無憾歸重泉¶
<pb:KR4d0040_SBCK_005-10b>¶
　　　　古墳¶
茫茫野田平極目歷歷古墳如夏屋碑版無文荆&KR0068;¶
深石獸沈淪松栢秃問人雖不知姓名昔皆髙官仍¶
厚禄子孫流落何所之㓙吉當年非不卜我來正值¶
寒食天&KR0021;膰不設無人哭¶
　　　　酬趙少卿(丙字/南正)藥園見贈¶
鄙性苦迃僻有園名獨樂滿城爭種花治地惟種藥¶
栽培親荷&KR1257;購買屢傾槖縱橫百餘區所識恨不愽¶
身病尚(缺/字)攻何論療民瘼¶
　　　　登封龐國愽(元常字/懋德)年三十八自云欲弃¶
　　　　官隱嵩山作吏隱庵於縣寺俾光賦詩勉¶
　　　　率塞命¶
<pb:KR4d0040_SBCK_005-11a>¶
懋徳&KR0018;長才全牛不足剸纔爲百里宰&KR0185;足殊未展¶
齒髮方盛疆趣尚巳髙逺結庵睋二室志欲巢絶巘¶
賢人心如雲無迹有舒卷不湏驚俗目卓犖乃求顯¶
旣知吏可隱何必遺軒冕¶
　　　　暮春同劉伯壽史誠之飲宋叔達園¶
絮狂飛作團梅小不多酸共惜餘春好更窮今日歡¶
清流入花底翠嶺出林端嫰笋玉縈筯新櫻珠照盤¶
邀迎嘉客易㑹合故人難&KR0009;語門前僕驊騮任解鞍¶
　　　　用前韻再呈¶
舊友今餘幾追思鼻可酸休論身外事且盡目前歡¶
薜荔垂隄面酴醿擁席端舞精抽&KR1472;緒絃妙落珠盤¶
醇酒囬春易靈丹却老難扶歸不復記茗艼上金鞍¶
<pb:KR4d0040_SBCK_005-11b>¶
　　　　示道人¶
天覆地載如洪鑪萬物死生同一塗(缺/字)中松栢與&KR0027;¶
鶴得年稍乆終摧枯借令眞有蓬萊山未免亦居天¶
地間君不見太上老君頭似雪丗人浪&KR0003;駐童顔¶
　　　　謝君貺中秋見招不及赴¶
不侍&KR0067;公宴月華虚四秋幸逢東閤開又阻西園遊¶
清輝散廣座&KR0012;影隨行舟衮衣如未歸志願終可酬¶
　　　　乆雨効樂天體¶
雨多雖可厭氣涼還可喜欲語言慵開無眠身&KR0180;起¶
一榻有餘羙想彼廟堂人正應憂&KR1858;理(缺第五句)¶
　　　　聞景仁遷居許昌爲詩&KR0009;之¶
天衢名利場塵泥継朝昏況兹辭榮乆厭苦車馬喧¶
<pb:KR4d0040_SBCK_005-12a>¶
&KR0099;然忽髙舉翩&KR0002;黃鵠翻朝賣西城宅暮理南行轅¶
回首豈無懷眷眷望國門想象解裝&KR0004;完羙未可論¶
縱横置老屋缺剥周短垣臧獲念去故炊爨假甖盆¶
幼稺喜就新階庭走諸孫幸有克家子生事不日温¶
許昌昔名都於今亦雄藩先賢雖巳逺風迹&KR1006;猶存¶
况復多巨公分義素所敦丞相辭黄閤學士乗朱&KR1650;¶
青雲同禁省白首㑹山(缺/字)潩水湛寒光盡眼清心䰟¶
華堂臨曲渚&KR0030;舫承芳樽髙談金石諧逸筆風雨奔¶
得朋誠多歡&KR0012;陋未可諼時當惠好音獨樂慰荒園¶
　　　　送張伯常同年移居郢州¶
楚江白逶迤楚山碧參差玉炊稻粒長縷切魚膄肥¶
羡君盡室行飄然無所羈伐竹營茅茨種橘爲藩籬¶
<pb:KR4d0040_SBCK_005-12b>¶
荒陂無四垣但以荷塘圍官雖朝大夫身丗巳相遺¶
野老坐爭席林叟談忘歸猶嫌沮溺徙名字爲人知¶
　　　　南園飲罷留宿詰朝呈鮮于子駿范尭夫¶
　　　　彛叟兄弟¶
園僻青春深衣寒積雨闋中霄酒力散卧對滿䆫月¶
旁觀萬象寂逺聽群動絶只疑玉壷冰未足比明㓗¶
　　　　自用前韻¶
耿耿寐不成迢迢夜未闋良朋悔不留&KR0018;此當軒月¶
懷想空鬱陶眺聽轉清絶他時重見過餘樽猶可㓗¶
　　　　不寐¶
思夢夕不効良夜行巳䦨此心如盃水擾易澄苦難¶
百年能幾何萬慮誰能殫弃置勿復尋專取形神安¶
<pb:KR4d0040_SBCK_005-13a>¶
　　　　招子駿堯夫¶
虚牖延朝光髙林散晴藹深夏猶清和閑齋亦爽塏¶
離群纔&KR0043;昔跂佇心巳痗楸枰頗光㓗置設儼相待¶
軒車能朅來雞&KR0112;足充餒¶
　　　　和家兄喜晴用安之韻¶
象龍雖得請躍蜧亦湏占旣有膏苗益寜無漂麥嫌¶
餘霏方映戸反照忽通簾羈旅愁懷闋農家喜色添¶
田間拾穗滿陌上荷鉏兼豫想三川逈秋場萬&KR0067;尖¶
　　　　病中子駿見招不往兼呈正叔堯夫(時正/叔約)¶
(次日/爲㑹)¶
衰朽拙自將藴積成中病掩扉卧小榻安養惟便靜¶
遥知良友集鬱&KR0002;荀陳盛獻醻屏浮飾簡率任真性¶
<pb:KR4d0040_SBCK_005-13b>¶
<pb:KR4d0040_SBCK_005-13b>¶
　　　　園櫻傷老也¶
園有繁櫻圃有肥菁我酒旣清我殽旣馨我友戾止¶
聊以娱情今我不樂日月其徑¶
園有穠李圃有肥&KR0142;我酒旣旨我殽旣羙我友戾止¶
改憂爲喜今我不樂年其有幾¶
園有弱柳圃有肥韭我酒旣有我殽旣阜載&KR0015;載歌¶
以宴我友今我不樂年其無夕¶
悠悠汎舟載縱載橫白日將傾飄風載驚嗟我老矣¶
髪脫齒零胡爲百憂勞此餘生¶
　　　　和景仁緱氏别後見&KR0009;求決樂議雖用其¶
　　　　韻而不依次蓋以景仁才力髙逸歩驟絶¶
　　　　群非駑拙所能追故也¶
<pb:KR4d0040_SBCK_005-14a>¶
至樂存要眇失易求之難昔從周道襄疇人曠其官¶
聲律乆無師文字多缺漫仁皇閔崩壞廣庭集危冠¶
紛紜闘筆舌異論誰能殫或欲徇陳迹竅厚潛鎪剜¶
或欲立&KR0059;意妄取舊史刋古今互齟齬大抵皆欺讕¶
景仁信其&KR0003;墨守不可干賤子欲面從誰與換膽肝¶
必求此議決深谷爲崇巒何如兩置之試就中和看¶
天地育萬物生成適暄寒聖人保四海皇極致阜安¶
樂理亦如此炳煥猶朱丹嘽緩與噍殺折衷遺兩端¶
兹道苟不由芒刃難嬰髖魯樂最爲備雍徹施三(淵夏/御名)¶
齊韶猶肄習太公避陳完唐民聽伴侶不復含悲酸¶
乃知樂有源鍾皷皆波瀾昨者清明&KR0004;榆火始改鑚¶
景仁從許來傾都咸聚觀諸公競邀迓非獨惜春殘¶
<pb:KR4d0040_SBCK_005-14b>¶
議樂不復對晝夕且窮歡來時桃李穠去日勺藥䦨¶
三旬只須&KR0119;駛&KR0002;阪上丸轘轅逢雨別惝怳歸&KR0016;單¶
東西歩歩逺回首祝加餐仍兾勉中和心廣體自胖¶
　　　　和秉國招景仁不至云方作書與光論樂¶
小桃佳李實如拳西湖盡眼鋪芳蓮景仁不從郷賢¶
飲爲此樂論方窮研周襄官失疇人散鍾律要眇誰¶
能傳近人欺衆出&KR0059;意最可閔&KR0015;房生顚如光&KR0004;不¶
辨宫羽是非得失安敢專每煩敎諭累百紙頑如鐵¶
石不可鐫王李阮胡相詆毀各執所學何妨偏景仁¶
家居鑄鬴斛欲除民瘼恐未然要湏中和育萬物始¶
見大樂之功全¶
　　　　同子駿題和樂亭¶
<pb:KR4d0040_SBCK_005-15a>¶
春禽哢晴朝秋蟲吟雨夕風和振蘭芳露寒滋菊色¶
萬物苟得所隨時各有適矧伊人最靈胡爲長慼慼¶
聖人垂大訓燦爛著方册至樂和無聲大禮簡無跡¶
心專守中庸身不蹈邪僻造次常在前湏&KR0119;不離側¶
窮通雖百變何往不自得兹亭聊寓名和樂在胷臆¶
温國文正公文集卷第五¶
