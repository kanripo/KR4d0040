# -*- mode: mandoku-view; -*-
#+TITLE: 溫國文正公文集
#+DATE: 2015-09-11 08:47:50.839542
#+PROPERTY: ID KR4d0040
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB04n0406-056温國文正司馬公文集-卷第五十六.
<pb:KR4d0040_SBCK_056-1a>¶
温國文正公文集卷第五十六¶
　制詔¶
　　　中書試制詔三道¶
　　　　　殿前都指揮使節度使加宣徽南院使¶
　　　　　　制(限二百字/以上成)¶
　　　　　翰林學士禮部侍郎除三司使制(限一/百五)¶
(十字以/上成)¶
　　　　　誡勵貢舉人敦修行檢詔(限二百字/以上成)¶
　　　賜宰臣韓𤦺乞退第一表不允批荅¶
　　　賜新除知樞宻院事陳升之辭免恩命不允¶
　　　　　斷來章詔¶
　　　賜資政殿大學士户部侍郎知青州吴奎乞¶
<pb:KR4d0040_SBCK_056-1b>¶
　　　　　就差知兖州不允詔¶
　　　賜文武百寮曽公亮巳下上第三表乞上尊¶
　　　　　號不允斷來請批荅¶
　　　賜新除知樞宻院事陳升之上第一表辭恩¶
　　　　　命不允斷來章批荅¶
　　　賜宰臣曽公亮不允批荅¶
　　　賜觀文殿學士新除兵部尚書知青州歐陽¶
　　　　　脩詔¶
　　　除文彦愽¶
　　　除皇弟頵¶
　　　除皇伯祖承顯¶
　　　除郝質¶
<pb:KR4d0040_SBCK_056-2a>¶
　　　賜文武百寮宰臣冨弼巳下上第五表乞皇¶
　　　　　帝御正殿復常膳聴樂允批荅¶
　　　西京應天禪院及㑹聖宫奉安仁宗英宗皇¶
　　　　　帝御容了畢德音¶
　　　賜樞宻使守司空檢校太師兼侍中文彦愽¶
　　　　　乞退不允手詔¶
　　　賜樞宻使守司空兼侍中文彦愽不允手詔¶
　　　除皇伯宗諤¶
　　　賜叅知政事王安石乞退不允批荅¶
　　　賜南平王李日尊示諭敕書¶
　　　賜叅知政事王安石不允斷來章批荅¶
　　　賜叅知政事右諌議大夫趙抃乞退第一表¶
<pb:KR4d0040_SBCK_056-2b>¶
　　　　　不允批荅¶
　　　賜殿前都指揮使安武軍節度使郝質不允¶
　　　　　詔¶
　　　祈國長公主特進封衞國長公主制¶
　　　賜新除叅知政事韓絳辭恩命不允斷來章¶
　　　　　批荅¶
　　　賜新除宣徽南院使待進檢校太保判太原¶
　　　　　府歐陽脩辭免恩命不允詔¶
　　　賜守司徒兼侍中判大名府韓𤦺不允詔¶
　　　賜新除樞宻副使右諌議大夫馮京辭恩命¶
　　　　　不允斷來章批荅¶
　　　除董氊制¶
<pb:KR4d0040_SBCK_056-3a>¶
　　　賜新除河陽三城節度使守司空檢校太師¶
　　　　　兼侍中充集禧觀使曽公亮辭免恩命¶
　　　　　不允詔¶
　　　賜新除守司空檢校太師兼侍中充河陽三¶
　　　　　城節度使集禧觀使曽公亮辭免恩命¶
　　　　　第一表不允批荅¶
　　　賜新除叅知政事馮京辭免恩命不允断来¶
　　　　　章批荅¶
　　　賜新除樞宻副使右諌議大夫吴充辭恩命¶
　　　　　不允断来章批荅¶
　　　賜觀文殿學士户部尚書知陳州張方平乞¶
　　　　　南京留臺不允詔¶
<pb:KR4d0040_SBCK_056-3b>¶
　　　　賜文彦博辭恩命第一表不允批荅¶
　　　　賜殿前都指揮使郝質辭恩命不允批荅¶
　　　　賜殿前都指揮使郝質辭恩命不允断来章¶
　　　　　　批荅¶
　　　　賜皇伯祖昭化軍節度使檢校工部尚書康¶
　　　　　　國公承顯辭恩命第一表不允批荅¶
　　　　賜文彦博辭恩命不允断来章批荅¶
　　　　賜皇弟髙宻郡王頵辭恩命第一表不允批¶
　　　　　　荅¶
　　　　賜皇弟髙宻郡王頵辭恩命第二表不允断¶
　　　　　　來章批荅¶
　　　　賜皇伯祖昭化軍節度使承顯辭恩命第二¶
<pb:KR4d0040_SBCK_056-4a>¶
　　　表不允断來章批荅¶
　　賜宰臣冨弼等上表賀雲隂日食不及分數¶
　　　批荅¶
　　賜宰臣曽公亮已下賀壽星出見批荅¶
　　賜樞宻使文彦愽等賀壽星出見批荅¶
　　　殿前都指揮使節度使加宣徽南院使制¶
(限二百字/以上成)¶
國家選果毅之材以守衛中禁委謹信之士以敷&KR0045;¶
大猷自非忠力冠倫識略髙世折衝厭難外可以任¶
爪牙之官諭志布和内可以受腹心之&KR0009;則何以克¶
叶民望無曠天工在兹詳求固匪輕受爰發休命誕¶
告明庭具官某心通武經材應時用以禮樂慈愛爲¶
<pb:KR4d0040_SBCK_056-4b>¶
制勝之本以智信仁勇爲和衆之資羞孫呉而不爲¶
慕方邵而自任嶷爾深念則物莫能窺截然長驅則¶
敵不及避是以錫之六纛緫此八屯士皆知方國以¶
増重嘉其扈從之乆積是勤勞之多冝峻寵名以¶
昭丕績俾奉宣於美德庶敦懋於膚公永念厥艱必¶
有以稱於戯竭股肱之効所以報恩榮罄夙夜之勤所¶
以熈職業典聽朕毖無棄爾成¶
　　翰林學士禮部侍郎除三司使制(限一百/五十字)¶
(以上/成)¶
朕荷天地之貺施承祖宗之慶靈四方無虞萬物咸¶
遂而公私之積尚未豐衍歳小不登民有菜色豈朕¶
所以嫗喣撫循之未至將有司奉&KR0045;宣布之未稱與¶
<pb:KR4d0040_SBCK_056-5a>¶
何其設心之勤而收効之寡也以爾具官某性質之¶
美得於自然而發揮於文追&KR0355;於學多士之秀無爾¶
爲先雖禁林清塗秩宗美仕居之積乆譬望巳優而¶
古之進賢必試以事財賦之任於今爲急求稱其職¶
僉曰汝能是用命汝典兹&KR0022;計汝其勿以金榖爲末¶
而不恤勿以簿領爲煩而不爲九功所歌八政所重¶
登平之業將汝乎取之¶
　　　　誡勵舉人敦修行檢詔(限二百字/以上成)¶
孔子稱德成而上藝成而下故爲四科以第門人而¶
文學處末然則爲士者文有餘而德不足斯而巳矣¶
奚足尚哉國家憲章前古詳延俊乂敷奏以言明試¶
以功何甞不勤求敦忠屏斥浮僞列于庶位得人巳¶
<pb:KR4d0040_SBCK_056-5b>¶
多尚慮有司教導之方不能盡善登進之法有所未¶
精是以士或背夲追末弃實取華不知從學所以立¶
身爲文所以行逺而謂能離章辨句則百行可遺非¶
屬辭比事則六經無用習尚成俗安恬不非此豈聖¶
人所以立教之心而朕所以待賢之志哉自今天下¶
之士其務以道德爲師仁義爲友進之於内而讓之¶
於外治之於身而施之於人才雖美不敢以自驕善¶
未至不敢以自怠如是則窮居閭閻何病乎不逹苟¶
異於是朕無取焉仍敕有司明諭中外使咸稱朕意¶
　　　　賜宰臣韓𤦺乞退第一表不允批荅¶
朕以寡薄少承基緒未及究明師保之訓更閱事物¶
之變而遽失先帝之大庇膺四海之重任&KR0502;惕危懼¶
<pb:KR4d0040_SBCK_056-6a>¶
若渉巨川踐于春氷實頼耆耋不貳心之臣朝夕左¶
右同力恊義用濟于艱難夫選賢任能廣叅同異何¶
&KR0162;於政設官分職論列得失亦維其常至於天時數¶
沴蓋以警誨朕躬非專輔弼而卿遽自咎責抗章辭¶
位是重朕之不德也卿其體兹眷𠋣之志專精致思¶
廣&KR0073;厥心愽采嘉謨以輔不逮¶
　　　　賜新除知樞宻院事陳&KR0155;之辭免恩命不¶
　　　　允断來章詔¶
敕&KR0155;之省所奏劄子今樞宻院使副四貟無容其間¶
更置一知院事旣非舊典驟増貟數當無事時四方¶
聞之得無驚動耳目伏望聖慈如臣前所請若大名¶
府永興軍已除用人即且乞授臣陳頴一郡事具悉¶
<pb:KR4d0040_SBCK_056-6b>¶
卿志氣安&KR0073;明智自將屢更邊藩甞佐樞府出牧于¶
外迨今朞年朕惟汝思俾復舊職冝夙夜竭力以副¶
所期尚爾固辭殊失朕意夫登用賢儁憂在不多咨¶
詢大猷患在不愽設官隨丗何必故常今邊境雖安¶
而不虞當戒亟踐乃位毋違朕言所乞冝不允仍断¶
來奏故兹詔示想冝知悉¶
　　　　賜資政殿大學士戸部侍郎知青州吴奎¶
　　　　乞就差知兖州不允詔¶
敕吴奎省所奏乞就差知兖州貴便頥飬事具悉卿¶
朝廷舊臣踐歴二府忠厚彊直簡在朕心海岱之區¶
土沃民庶風聲氣俗卿所習知雖𪧐疾未平而事務¶
無廢式是重望㡳綏一方當體至懷未容辭避所乞¶
<pb:KR4d0040_SBCK_056-7a>¶
冝不允¶
　　　　賜文武百寮曽公亮巳下上第三表乞上¶
　　　　尊號不允断來請批荅¶
省表具之朕荷祖宗之重&KR0009;元元困窮未獲厥所夙¶
夜悼懼如渉春氷屬以報夲之禮不敢墮曠故躬執¶
犧牲祗見上帝固非昭告成功自營福禄也而群公¶
卿士猥見褒譽欲歸以溢美増其徽稱抗章勤請至¶
于再三朕乏馨香之德不能媚于神祇乃甲申地震¶
&KR0075;雨爲災天威彰著日虞罪悔尚何盛烈之可述鴻¶
名之敢當心焉愧惕流汗霑足况尚在諒闇哀素未¶
忘何冝此時亟舉盛典若斯之議非所敢聞冝體予¶
至誠勿復爲奏所請冝不允仍斷來請¶
<pb:KR4d0040_SBCK_056-7b>¶
　　　　賜新除知樞宻院事陳升之上第一表辭¶
　　　　恩命不允斷來章批荅¶
省表具之股胘之臣佐佑帝室樞機之職謀謨廟堂¶
自非僉諧&KR0154;敢輕授卿歷事三丗克肩一心事効巳¶
明時望攸屬膺兹圗任夫復何辭所辭冝不允仍斷¶
來章¶
　　　　賜宰臣曽公亮不允批荅¶
省表具之朕以不德災及元元地震冀方隄防撗潰¶
流離壓覆靡所底居朕夙夜震懼不忘于心實頼祖¶
考所遺𦒿儁之臣佐佑輔翼濟于艱難今乃遽自引¶
咎抗章辭位朕何望焉卿其專精致思勉修職業以¶
禆不逮所請冝不允¶
<pb:KR4d0040_SBCK_056-8a>¶
　　　　賜&KR0026;文殿學士新除兵部尚書知青州歐¶
　　　　陽脩詔¶
敕歐陽脩省所劄子奏准樞宻院遞到誥𠡠授臣兵¶
部尚書依前&KR0026;文殿學士知青州伏念臣近以疾病¶
累乞致仕未賜俞允欲望且守舊任冀得將理衰殘¶
卿服采三朝佐佑大政朕惟東表之地事任至重自¶
非宗工莫可付委况旅力未衰嘉猷克壯冝念王事¶
勿復有辝所乞冝不允可便受告𠡠發赴本任¶
　　　　除文彦愽¶
門下雖天子必有尊所以嚴事上之訓唯聖人能饗¶
帝所以昭報本之誠朕祗紹丕基肇稱元祀禮文旣¶
備慶賜誕敷眷惟心膂之臣斡是機衡之任共膺神¶
<pb:KR4d0040_SBCK_056-8b>¶
貺冝處衆先推忠恊謀崇仁同徳賛治守正亮節佐¶
理翊戴功臣樞宻使劒南西川節度管内&KR0026;察處置¶
橋道䒭使開府儀同三司守司空檢校太師兼侍中¶
兼群牧制置使行成都尹上柱國潞國公食邑一万¶
六千二百户食實封六千三百戸文彦愽道茂國華¶
才推人傑體忠厚以居徳壯謀猷而&KR0108;庸弼亮三朝¶
周旋二紀再司魁柄仍冠中樞仗龯臨戎則兇渠折¶
首秉鈞調化則&KR0058;献承風内外荐更望實弥劭矧在¶
簒承之際親聞顧託之言委&KR0009;至隆眷注爲重恊賛¶
盛儀之舉克臻熈事之成是用進美號以褒功取間¶
田而増邑併伸異数式示優恩於戲慮危於安所以¶
綏萬國懷逺以義所以靖四夷益懋乃官用副朕志¶
<pb:KR4d0040_SBCK_056-9a>¶
可特授依前守司空檢校太師兼侍中兼群牧制置¶
使行成都尹潞國公充樞宻使劒南西川節度管内¶
觀察處置橋道等使加食邑一千户食實封肆伯户¶
仍賜推忠恊謀崇仁同德賛治守正保運亮節佐理¶
翊戴功臣散官勲如故主者施行¶
　　　　除皇弟頵¶
門下立愛惟親治由近始因心則友化自上行朕合¶
太宫逆𨤲后帝百神受職四海推恩矧孝弟之至隆¶
冝寵章之光被皇弟山南西道節度管内觀察處置¶
橋道等使光禄大夫檢校太尉同中書門下平章事¶
興元尹上柱國髙宻郡王食邑一千七百戸食實封¶
陸伯户頵温良異禀聦逹夙成勝衣形信厚之風佩¶
<pb:KR4d0040_SBCK_056-9b>¶
韘&KR0018;老成之志孝友之性不強而安德義之經未言¶
而諭甫當就學亦旣䟽封予所撫憐同氣異息迨盛¶
儀之具舉方渙澤之誕敷錫嘉號以記功進崇階而¶
叙位仍加井賦益重藩維於戯寵而不驕以謙恭爲¶
之本滿而不溢以節儉爲之先汝其念哉無替朕命¶
可特授特進依前檢校太尉同中書門下平章事興¶
元尹髙宻郡王充山南西道節度管内觀察處置橋¶
道等使加食邑七百戸仍賜崇仁保運功臣勲食實¶
封如故主者施行¶
　　　　除皇伯祖承顯¶
門下朕惇宗盛禮祗遹先猷茂對三靈駿奔億醜臣¶
工顯相后帝居歆嘉與親賢共膺戩榖皇伯祖昭化¶
<pb:KR4d0040_SBCK_056-10a>¶
軍節度金州管内觀察處置等使金紫光禄大夫檢¶
校工部尚書使持節金州諸軍事金州刺史兼御史¶
大夫上柱國康國公食邑五千八百戸食實封一千¶
八百戸承顯治躬齋栗養志粹和挺宗室之令儀藹¶
公侯之淑問地隆磐石任重藩垣春秋浸髙學問不¶
倦&KR0013;服儒素藴河間之雅材&KR0355;磨箴規蹈衛武之美¶
徳助我毖祀恊于多儀是用進功伐之名益陪敦之¶
賦仍加真食併示徽恩於戯懷德維寜昔王之明訓¶
爲善最樂前哲之徽猷勉思髙滿之危勿忘臨履之¶
戒可特授依前檢校工部尚書使持節金州諸軍事¶
金州刺史兼衘史大夫康國公充昭化軍節度金州¶
管内&KR0026;察處置等使加食邑七百户食實封三百戸¶
<pb:KR4d0040_SBCK_056-10b>¶
賜推誠保順功臣散官勲如故主者施行¶
　　　　除郝質¶
門下朕順考古道率由舊章三歳一郊四海大賚乃¶
眷爪牙之士寔惟心膂之臣冝渙茂恩以均景貺亮¶
節保順功臣殿前都指揮使安武軍節度冀州管内¶
&KR0026;察處置等使光禄大夫檢校尚書左僕射使持節¶
冀州諸軍事冀州刺史兼御史大夫上柱國文水郡¶
開國公食邑三千一百戸食實封七百户郝質温恭¶
不犯沈毅有謀敢决應北方之強閑暇得晉國之勇¶
仁能附衆忠以發身内緫七萃之師外分十連之任¶
訓兵肅給騶御習於義方逢時安平戎狄仰其威信¶
屬是齋祠之謹復兼扈從之勞不有旌褒&KR0154;昭𠋣注¶
<pb:KR4d0040_SBCK_056-11a>¶
論功加等益地從隆考諸僉諧允爲冝稱於戯竭誠¶
盡節所以享安榮徇公忘私所以報寵禄往服休命¶
汝其懋哉可特授依前檢校尚書左僕射使持節冀¶
州諸軍事冀州刺史兼御史大夫充殿前都指揮使¶
安武軍節度冀州管内&KR0026;察處置等使加食邑七百¶
户食實封三百户仍賜亮節保順翊戴功臣散官勲¶
封如故主者施行¶
　　　　賜文武百寮宰臣冨弼巳下上第五表乞¶
　　　　皇帝御正殿復常膳聽樂允批荅¶
省表具之朕秉德不明隂陽繆戾旱暵爲災辜及元¶
元爲人父母不能保養覆冒以厚其生朕甚愧之是¶
用避去正寢貶膳徹樂夙夜悼懼内自刻責以請咎¶
<pb:KR4d0040_SBCK_056-11b>¶
于神祇浹辰之間雖霡霂屢霑而不能周洽菽麥將¶
槁禾麻未滋而群公卿士以尊奉母慈誕&KR0045;顯號良¶
日旣戒冝以時行禮樂之文不可不備當抑己復常¶
以成大典苟恊於義朕何敢違所請冝允¶
　　　　西京應天禪院及㑹聖宫奉安仁宗英宗¶
　　　　皇帝御容了畢德音¶
門下朕祗紹前烈寵綏庶&KR0022;率時典常罔敢墜逸越¶
兹有雒之汭自昔令王之都藝祖之所誕生迹存遺¶
老寢園之所安宅神有餘威是用即西竺之仁祠因¶
北邙之勝地儀刑二后鎮撫一方爰命宰司肅將使¶
指鴻儀克舉熈事大成永惟畿甸之民能無供億之¶
役冝敷渙澤用慰群心應西京管内隈徳音到日見¶
<pb:KR4d0040_SBCK_056-12a>¶
禁罪人除故殺劫殺闘殺謀殺十𢙣及僞造符印放¶
火官典犯𧷢不赦外雜犯死罪降從流内情理切害¶
奏取指揮其餘流罪降從徒徒罪降從杖杖罪巳下¶
並放見句當修奉天禪院㑹聖宫影殿使臣官貟巳¶
下并工匠兵士及迎奉執擎兵並與等第支賜應西¶
京城郭内耆老年八十已上者勘㑹詣實人数仰長¶
吏等賜酒食仍量支賜毎人茶三斤絹二匹常加存¶
撫即不得於村縣追集致有勞擾於戲稱秩舊章克¶
廣奉先之孝蠲除有罪式昭惠下之仁咨爾群倫咸¶
體予意主者施行¶
　　　　賜樞宻使守司空檢校太師兼侍中文彦¶
　　　　愽乞退不允手詔¶
<pb:KR4d0040_SBCK_056-12b>¶
省所再上表乞罷樞府事具悉卿噐質方厚謀猷明¶
審憂公尽忠臨事能断越自仁祖知卿美材入輔出¶
藩于兹二紀再冠台席一緫鴻樞事功蔚然洽于&KR0058;¶
庶任重道逺卿實有焉朕負荷前烈夙宵危懼若渉¶
大川必慿舟楫卿當悉心致力以禆不逮而何嫌何¶
疑遽求去位封奏狎至良用撫然撫覽再三殊失所¶
望老成之徳重於典刑當體至懷安居厥職所請冝¶
不允付彦愽¶
　　　　賜樞宻使守司空兼侍中文彦愽不允手¶
　　　　詔¶
省所奏㐲覩詔書宰臣陳升之位在臣之下者願寢¶
異恩庶安孤跡事具悉卿翼亮三朝周旋二府國之¶
<pb:KR4d0040_SBCK_056-13a>¶
耆儁望實素隆&KR0155;之任用尚新甫登宰席原其雅意¶
必欲推先是用斟酌禮文裁其冝稱發於朕志奚取¶
常規蓋以褒異老成豈與利用爲比卿謙恭乆著於¶
此何嫌往安乃居毋逆朕命所乞冝不允付彦愽¶
　　　　除皇伯宗諤¶
門下朕祗荷先烈誕受多方樂與宗支共其福禄儻¶
率履之有立在襃表之敢忘皇伯推誠保順功臣集¶
慶軍節度亳州管内觀察處置何隄等使光禄大夫¶
檢校尚書左僕射使持節亳州諸軍事亳州刺史兼¶
御史大夫上柱國&KR0593;國公食邑六千四百户食實封¶
壹阡㭭伯户宗諤屬尊地親材髙性敏承累朝敦睦¶
之慶膺列藩封建之榮間由思慮之䟽麗于文法之¶
<pb:KR4d0040_SBCK_056-13b>¶
禁眷是有司之議繫夫天下之公愛雖甚隆理不可¶
屈是用收還相印專秉節旄將警動於放心期輔成¶
於盛德迨兹周嵗克懋令圖勤&KR0013;仁服義之風勵臨¶
深履薄之戒朕於庶姓猶不弃人况九族之(下文/缺)¶
　　　　賜叅知政事王安石乞退不允批荅¶
省表具之卿文學髙一時名譽専四海勇於立事急¶
於進賢朕心𠋣之以安平士論待之以康濟蓋居位¶
之尚淺或改命之未孚雖群言之正讙豈同德之有¶
間遽求分務深用駭聞居就乃功期副予望所乞冝¶
不允¶
　　　　賜南平王李日尊示諭敕書¶
敕南平王日尊省所上表稱於今年二月内親領本¶
<pb:KR4d0040_SBCK_056-14a>¶
道兵甲乗駕舟航直抵南蕃與占城國及占臈國蕃¶
兵交戰其占城國及占臈國蕃兵甲一時敗散臣帶¶
領兵甲囬旋本道師旅保全舟航寧謐事具悉卿與¶
占城等國交戰師出逾時今覩奏章備言勝捷益敦¶
忠順良用歎嘉朕子視兆民臣畜萬國思銷偃於中¶
外共嬉遊於邇遐冝體至懷以綏後福故兹示諭想¶
冝知悉¶
　　　　賜叅知政事王安石不允斷來章批荅¶
省表具之朕以卿材髙古人名重當丗召自巖穴寘¶
諸廟朝推心委誠言聽計用人莫能間衆所共知今¶
士夫佛騰&KR0058;民騷動乃欲委逺事任退處便安卿之¶
私謀固爲無憾朕所素望將以諉誰祗復官常無用¶
<pb:KR4d0040_SBCK_056-14b>¶
辭費所乞冝不允仍断來章¶
　　　　賜叅知政事右諌議大夫趙抃乞退第一¶
　　　　表不允批荅¶
省表具之朕躬&KR0259;庶政燭理未周思得愽聞善言以¶
參得失卿以清直之操夙夜在公遽求外遷殊匪朕¶
志所乞冝不允¶
　　　　賜殿前都指揮使安武軍節度使郝質不¶
　　　　允詔¶
敕郝質省所上表星未半周疾巳十作伏望罷領殿¶
師俾外&KR0024;於散官庶漸&KR0171;於餘喘事具悉卿以沈勇¶
冠軍忠厚許國内典嚴衛外秉節旄夙夜之勞簡干¶
朕志偃息之便難徇爾懷所乞冝不允故兹詔示想¶
<pb:KR4d0040_SBCK_056-15a>¶
宜知悉¶
　　　　祁國長公主特進封衞國長公主制(張尉)¶
門下帝妹中行易象賛其元&KR0123;王&KR0078;下嫁召南美其¶
肅雍命服亞正后之尊主禮用上公之貴寵光之盛¶
誰昔(釋訓誰/昔昔也)而然矧同氣之至親推異數而何愛祁¶
國長公主席霊長之緒承濬哲之祥禀乹坤之粹和¶
鍾日月之明&KR0243;淵懿可度柔嘉有章志女功而忘勞¶
承師教而不倦今王笄在首厭翟戒塗方結帨於皇¶
家將執笲(音煩/竹噐)於士族冝䟽沫土之邑俾適冨平之¶
孫庸展茂恩誕孚醲化於戲琴瑟靜好式昭和樂之¶
音雷風順承是爲常乆之道勿以夫家之平素有𧇊¶
婦德之聽從祗服訓辭永綏福履可特進封衛國長¶
<pb:KR4d0040_SBCK_056-15b>¶
公主仍令所司擇日備禮𠕋命主者施行¶
　　　　賜新除叅知政事韓絳辭恩命不允断來¶
　　　　章批荅¶
省表具之卿丗濟明允時推儁良毗賛樞庭茂著功¶
烈俾叅國論允叶衆心需章亟來謙志大過據引先¶
誓祈還故棲夫顯親&KR0045;名斯爲上孝建功立事莫若¶
盡忠往即乃官勿替朕命所辭冝不允仍断來章¶
　　　　賜新除宣徽南院使特進檢校太保判太¶
　　　　原府歐陽脩辭免恩命不允詔¶
敕歐陽脩省所兩次劄子奏伏蒙特差中使賫到告¶
敕除臣宣徽南院使判太原府事所有敕告未敢祗¶
受欲望檢㑹臣前所陳乞於淮頴間移一小郡俾養¶
<pb:KR4d0040_SBCK_056-16a>¶
殘年事具悉卿才名素髙夷夏所服中外備更文武¶
咸適眷兹并部氣俗沈鷙綏和一方威懷二虜牧伯¶
之任豈易其人詢謀僉諧然後發命朕所選付卿冝¶
體識况風士髙凉其何恙不巳往踐乃職毋復固辭¶
所辭冝不允故兹詔示想冝知悉¶
　　　　賜守司徒兼侍中判大名府韓𤦺不允詔¶
敕韓𤦺省所四上劄子乞就移徐州一任事具悉卿¶
倦居守之勤樂偃藩之逸眷是别都之重控夫北道¶
之衝自非元臣疇克譽處是以臨遣近侍往宣至懷¶
恩禮之隆所冝欽若而尚茲固請良用憮然卿以衰¶
疾爲言則未愆於旅力以朴忠自許則何憚於劇煩¶
安視爾師毋逆朕命所乞冝不允故兹詔示想冝知¶
<pb:KR4d0040_SBCK_056-16b>¶
悉¶
　　　　賜新除樞宻副使右諌議大夫馮京辭恩¶
　　　　命不允断來章批荅¶
省表具之樞衡之司基本攸託制勝帷幄折衝方隅¶
苟非文武之兼資孰副安危之重委簡自朕志無若¶
汝材故推不次之恩冀𫉬非常之効當思自勉勿或¶
深辭所辭冝不允仍断來章¶
　　　　除董氊制¶
門下國家蠲潔大德懷柔四方懋宣行葦之仁横&KR0013;¶
蓼蕭之澤遐迩無間内外一均西藩邈川首領保順¶
軍節度洮州管内觀察處置押蕃落等使金紫光禄¶
大夫檢校太傅使持節洮州諸軍事洮州刺史兼御¶
<pb:KR4d0040_SBCK_056-17a>¶
史大夫上柱國常樂郡開國公食邑五千一百户食¶
實封一千一百户董氊&KR0148;禀沈雄性資果毅載勲庸¶
於奕丗開土宇於西陲早膺旄龯之榮撫有洮湟之¶
地祗勤厥事忠誠著于皇家糾逖不䖍威令行於戎¶
落修其職貢保我封畛冝陳錫於寵章用褒嘉於美¶
志位進異等食衍真封豈繄鎮服於爾師抑亦光華¶
於殊俗於戯王官至重固不徒施臣道惟艱諒無虚¶
受勉服休命益思壯猷可特授特進依前檢校太傅¶
使持節洮州諸軍事洮州刺史兼御史大夫充保順¶
軍節度洮州管内觀察處置押蕃落等使仍舊西蕃¶
邈川首領加食邑一千户食實封叄伯户勲封如故¶
主者施行¶
<pb:KR4d0040_SBCK_056-17b>¶
　　　　賜新除河陽三城節度使守司空檢校太¶
　　　　師兼侍中充集禧觀使曽公亮辭免恩命¶
　　　　不允詔¶
敕公亮省所劄子奏伏望聖慈特賜停罷使相之命¶
許只授正官充觀使事具悉卿乆居宰席道茂勲隆¶
屢以耆耋懇辤機政朕重違雅志曲成冲德禮命之¶
數愧於未厚而尚兹遜避良用憮然冝即欽承以副¶
優飬所辤冝不允故兹詔示想冝知悉¶
　　　　賜新除守司空檢校太師兼侍中充河陽¶
　　　　三城節度使集禧觀使曽公亮辭免恩命¶
　　　　第一表不允批荅¶
省表具之卿以耆明之德寅亮皇家功成告休海内¶
<pb:KR4d0040_SBCK_056-18a>¶
歸美崇報之典朕疑其薄冲挹之志卿以爲優勇退¶
難進益増嘉尚成命不易毋庸固辭所辭冝不允¶
　　　　賜新除參知政事馮京辭恩命不允斷來¶
　　　　章批荅¶
省表具之卿&KR0018;英異之才首俊造之選内尹京邑風¶
績著聞外護邊兵民夷清謐入冠憲府進躋樞庭究¶
觀爾能冝賛朕政往祗成命無或再辤所辤冝不允¶
仍斷來章¶
　　　　賜新除樞宻副使右諌議大夫吴充辭恩¶
　　　　命不允斷來章批荅¶
省表具之卿之英聲著于士倫卿之嘉績簡在朕心¶
是用擢諸計廷陟彼樞府乃更過自菲薄固辤寵光¶
<pb:KR4d0040_SBCK_056-18b>¶
謙降之深歎尚不巳所辤冝不允仍斷來章¶
　　　　賜觀文殿學士户部尚書知陳州張方平¶
　　　　乞南京留臺不允詔¶
敕方平省所奏乞南京留臺事具悉卿學問精洽文¶
辭雅奥荐登儁科乆居邇列入賛大政出臨近藩晦¶
明卜愆何恙不巳遽祈散地良用憮然當體眷懷往¶
安爾職所乞冝不允故兹詔示想冝知悉¶
　　　　賜文彦博辭恩命第一表不允批荅¶
省表具之卿社稷元老股肱三朝&KR0058;庶具瞻百工矜¶
式矧以丞弼相予毖祀書勞進律抑有舊章冝亮眷¶
懷無庸辤避所辤冝不允¶
　　　　賜殿前都指揮使郝質辤恩命不允批荅¶
<pb:KR4d0040_SBCK_056-19a>¶
省表具之卿緫領禁衞爲王虎臣敦忠一心夙夜匪¶
懈况兹戎祀之大兼有侍從之勤推恩報功固有常¶
典尚兹冲避豈悉至懷所辤冝不允¶
　　　　賜殿前都指揮使郝質辭恩命不允断來¶
　　　　章批荅¶
省表具之朕奉若訓典粛將禋祀嘉與臣工共兹休¶
福卿董率王旅陪賛國容居則有侍衞之謹出則有¶
扈從之勞考諸故常冝在襃進當體至意勿復有辭¶
所辭宜不允仍断來章¶
　　　　賜皇伯祖昭化軍莭度使檢校工部尚書¶
　　　　康國公承𩔰辭恩命第一表不允批荅¶
省表具之卿仰稽唐虞惇敘九族矧以尊屬相予肆¶
<pb:KR4d0040_SBCK_056-19b>¶
祀推恩進律禮亦冝之兹率典彛無爲辭避所辭冝¶
不允¶
　　　　賜文彦愽辭恩命不允断來章批荅¶
省表具之朕躬執珪幣對越三霊惟時福祥不敢專¶
享湛恩布濩覃及海隅卿國之者明斡統機宻兹率¶
常典奚煩固辭所辭冝不允仍断來章¶
　　　　賜皇弟髙宻郡王頵辭恩命第一表不允¶
　　　　批荅¶
省表具之朕以郊禮大備廣敷慶澤物無遐遺况於¶
親昵錫兹異数咸迪舊章汝其勿辭往服嘉命所辤¶
冝不允¶
　　　　賜皇弟髙宻郡王頵辭恩命第二表不允¶
<pb:KR4d0040_SBCK_056-20a>¶
　　　　断來章批荅¶
省表具之禋宗𩔖帝國之盛儀施恩親賢由來蓋乆¶
兄弟具邇悃愊無華汝往欽哉毋煩辤避所辤冝不¶
允仍断來章¶
　　　　賜皇伯祖昭化軍節度使承顯辤恩命第¶
　　　　二表不允断來章批荅¶
省表具之朕躬祠郊丘誕布惠澤周浹庶姓况於宗¶
英執謙固辭益昭令德朕命不易往其欽承所辭冝¶
不允仍断來章¶
　　　　賜宰臣冨弼等上表賀雲隂日食不及分¶
　　　　數批荅¶
省表具之朕不明庶政上累三光天雖微隂人誰不¶
<pb:KR4d0040_SBCK_056-20b>¶
見彼食分之少損由司暦之未精爲懼方深奚賀之¶
有矧明書於信史將取誚於異時冝懋乃誠以輔台¶
德所賀知¶
　　　　賜宰臣曾公亮已下賀壽星出現批荅¶
省表具之司分底日垂象降休炳然德星著見南極¶
太史獻狀以爲壽祺卿等浚明一心寅亮元化爕友¶
&KR0148;物導迎善祥仍賁需章願書信牒眷言㱕美重益¶
愧懷所賀知仍依奏宣付史館¶
　　　　賜樞宻使文彦愽等賀壽星出見批荅¶
省表具之天垂文象依𩔖而言丗格隆平得臣是頼¶
卿等懋建一德光輔萬微格于上神錫兹嘉瑞昭升¶
丙位申告永年剡章以聞傳信爲請雖菲凉之可愧¶
<pb:KR4d0040_SBCK_056-21a>¶
顧忠愛之敢忘所賀知¶
温國文正公文集卷第五十六¶
<pb:KR4d0040_SBCK_056-21b>¶
